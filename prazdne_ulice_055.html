<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="50\. kapitola Proměna města">
    <meta name="apple-mobile-web-app-capable" content="yes">
    <title>50. kapitola Proměna města</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Prázdné ulice">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Prázdné ulice">
    <meta property="og:title" content="Prázdné ulice">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Prázdné ulice">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./prazdne_ulice_054.html">
    <link rel="next" href="./prazdne_ulice_056.html">
    <meta name="nb-order" content="51">
    <link rel="self" href="prazdne_ulice_055.html">
    <meta name="nb-identifier" content="ajvaz-prazdne-ulice-687af65">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2689" data-nb-chars="17058">
    <nav role="doc-toc">
      <ul class="plain section">
        <li><a href="prazdne_ulice_005.html">První část: Dvojitý trojzubec</a>
          <ul class="plain">
            <li><a href="prazdne_ulice_006.html">1. kapitola Psací stůl</a></li>
            <li><a href="prazdne_ulice_007.html">2. kapitola Na skládce</a></li>
            <li><a href="prazdne_ulice_008.html">3. kapitola Světelný had</a></li>
            <li><a href="prazdne_ulice_009.html">4. kapitola Zjevení ve vile</a></li>
            <li><a href="prazdne_ulice_010.html">5. kapitola Portrét</a></li>
            <li><a href="prazdne_ulice_011.html">6. kapitola Fotografie z&nbsp;New Yorku</a></li>
            <li><a href="prazdne_ulice_012.html">7. kapitola Snící hroch</a></li>
            <li><a href="prazdne_ulice_013.html">8. kapitola Dvory</a></li>
            <li><a href="prazdne_ulice_014.html">9. kapitola Frankensteinova milenka</a></li>
            <li><a href="prazdne_ulice_015.html">10. kapitola Balík na dně zásuvky</a></li>
            <li><a href="prazdne_ulice_016.html">11. kapitola Dominikovy obrazy</a></li>
            <li><a href="prazdne_ulice_017.html">12. kapitola Zvěd</a></li>
            <li><a href="prazdne_ulice_018.html">13. kapitola Vynález zkázy</a></li>
            <li><a href="prazdne_ulice_019.html">14. kapitola Ženy z&nbsp;papíru</a></li>
            <li><a href="prazdne_ulice_020.html">15. kapitola Starosti vedoucího sběrny</a></li>
            <li><a href="prazdne_ulice_021.html">16. kapitola Nereus</a></li>
            <li><a href="prazdne_ulice_022.html">17. kapitola Modrý papoušek</a></li>
            <li><a href="prazdne_ulice_023.html">18. kapitola Mořská sasanka</a></li>
            <li><a href="prazdne_ulice_024.html">19. kapitola Tam-tam</a></li>
            <li><a href="prazdne_ulice_025.html">20. kapitola Bílý triangl</a></li>
            <li><a href="prazdne_ulice_026.html">21. kapitola Oranžová kniha</a></li>
            <li><a href="prazdne_ulice_027.html">22. kapitola Setkání</a></li>
            <li><a href="prazdne_ulice_028.html">23. kapitola Dvě skladby</a></li>
            <li><a href="prazdne_ulice_029.html">24. kapitola Ve vrátnici</a></li>
            <li><a href="prazdne_ulice_030.html">25. kapitola Zánik athénské Akademie</a></li>
            <li><a href="prazdne_ulice_031.html">26. kapitola Dionysios v&nbsp;Persii</a></li>
            <li><a href="prazdne_ulice_032.html">27. kapitola Divokým Afghánistánem</a></li>
            <li><a href="prazdne_ulice_033.html">28. kapitola Objevy v&nbsp;chrámu</a></li>
            <li><a href="prazdne_ulice_034.html">29. kapitola Zrození kosmu z&nbsp;Horečky</a></li>
            <li><a href="prazdne_ulice_035.html">30. kapitola Návrat do Londýna</a></li>
            <li><a href="prazdne_ulice_036.html">31. kapitola Kamery nad branou</a></li>
            <li><a href="prazdne_ulice_037.html">32. kapitola Na konečné tramvaje</a></li>
            <li><a href="prazdne_ulice_038.html">33. kapitola Ztracený poklad kapitána Bustrofedona</a></li>
            <li><a href="prazdne_ulice_039.html">34. kapitola Zrození multimilionáře</a></li>
            <li><a href="prazdne_ulice_040.html">35. kapitola Cesta do Garmisch-Partenkirchenu</a></li>
            <li><a href="prazdne_ulice_041.html">36. kapitola Rusovláska a&nbsp;drak</a></li>
            <li><a href="prazdne_ulice_042.html">37. kapitola Cesta na slavnost</a></li>
            <li><a href="prazdne_ulice_043.html">38. kapitola Světla a&nbsp;hlasy</a></li>
            <li><a href="prazdne_ulice_044.html">39. kapitola Exulanti</a></li>
            <li><a href="prazdne_ulice_045.html">40. kapitola Medúza v&nbsp;ložnici</a></li>
            <li><a href="prazdne_ulice_046.html">41. kapitola Život guerilly</a></li>
            <li><a href="prazdne_ulice_047.html">42. kapitola Čisté světlo</a></li>
            <li><a href="prazdne_ulice_048.html">43. kapitola Po představení</a></li>
            <li><a href="prazdne_ulice_049.html">44. kapitola Hádka v&nbsp;altánu</a></li>
            <li><a href="prazdne_ulice_050.html">45. kapitola Bílý pokoj</a></li>
            <li><a href="prazdne_ulice_051.html">46. kapitola Rozprava o&nbsp;světlech</a></li>
            <li><a href="prazdne_ulice_052.html">47. kapitola Kniha nalezená v&nbsp;Amalfi</a></li>
            <li><a href="prazdne_ulice_053.html">48. kapitola Santa Rosalia</a></li>
            <li><a href="prazdne_ulice_054.html">49. kapitola Výstřely na promenádě</a></li>
            <li><a href="prazdne_ulice_055.html">50. kapitola Proměna města</a></li>
            <li><a href="prazdne_ulice_056.html">51. kapitola Beatriz</a></li>
            <li><a href="prazdne_ulice_057.html">52. kapitola Opálový anděl</a></li>
            <li><a href="prazdne_ulice_058.html">53. kapitola Rozhovor u&nbsp;bazénu</a></li>
            <li><a href="prazdne_ulice_059.html">54. kapitola V&nbsp;ústavu</a></li>
            <li><a href="prazdne_ulice_060.html">55. kapitola Zátoka na Folegandru</a></li>
            <li><a href="prazdne_ulice_061.html">56. kapitola Požár v&nbsp;sokolovně</a></li>
            <li><a href="prazdne_ulice_062.html">57. kapitola Kavárna na nároží</a></li>
          </ul>
        </li>
        <li><a href="prazdne_ulice_063.html">Druhá část: Pokoj u trati</a>
          <ul class="plain">
            <li><a href="prazdne_ulice_064.html">1. kapitola Lesk klavíru</a></li>
            <li><a href="prazdne_ulice_065.html">2. kapitola Starý slib</a></li>
            <li><a href="prazdne_ulice_066.html">3. kapitola Bistro v&nbsp;Brooklynu</a></li>
            <li><a href="prazdne_ulice_067.html">4. kapitola Labyrinthos</a></li>
            <li><a href="prazdne_ulice_068.html">5. kapitola Čtyři přátelé</a></li>
            <li><a href="prazdne_ulice_069.html">6. kapitola Mizící kniha</a></li>
            <li><a href="prazdne_ulice_070.html">7. kapitola Venuše a&nbsp;Tannhäuser</a></li>
            <li><a href="prazdne_ulice_071.html">8. kapitola Kovové postavy</a></li>
            <li><a href="prazdne_ulice_072.html">9. kapitola Alexandrovo bloudění</a></li>
            <li><a href="prazdne_ulice_073.html">10. kapitola Zánik Oranžové knihy</a></li>
            <li><a href="prazdne_ulice_074.html">11. kapitola Rozchod</a></li>
            <li><a href="prazdne_ulice_075.html">12. kapitola Setkání na Naxu</a></li>
            <li><a href="prazdne_ulice_076.html">13. kapitola Deník Pascala Brisona</a></li>
            <li><a href="prazdne_ulice_077.html">14. kapitola Palác paměti</a></li>
            <li><a href="prazdne_ulice_078.html">15. kapitola Tanec larev</a></li>
            <li><a href="prazdne_ulice_079.html">16. kapitola Tannhäuserův návrat</a></li>
            <li><a href="prazdne_ulice_080.html">17. kapitola Julie</a></li>
            <li><a href="prazdne_ulice_081.html">18. kapitola Útěk</a></li>
            <li><a href="prazdne_ulice_082.html">19. kapitola Zjevení u&nbsp;garáží</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./prazdne_ulice_054.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="26"><span class="idea" data-nb-ref-number="1" id="idea1" data-nb-words="4" data-nb-chars="26">50. kapitola Proměna města</span></h1>
        <section>
          <p class="chunk" data-nb-ref-number="2" data-nb-words="140" data-nb-chars="885"><span class="idea" data-nb-ref-number="2" id="idea2" data-nb-words="140" data-nb-chars="885">„Recepční nejdřív prohlásí, že&nbsp;ten, kdo chce pochopit město, musí znát jeho historii. A&nbsp;hned začíná vyprávět, že&nbsp;před sto dvaceti lety tu&nbsp;stála&nbsp;– v&nbsp;místech, kde se&nbsp;dnes Molinova třída dotýká mořského břehu&nbsp;– jen rybářská vesnice. Jak se&nbsp;rozšiřoval obchod, vesnice se&nbsp;chaoticky rozrůstala, rozlézala se&nbsp;po&nbsp;pláni&nbsp;– recepční vyjadřuje bobtnání původní vesnice tím, že&nbsp;skrčí ruce, pak je&nbsp;pomalu natahuje a&nbsp;přitom vlní všemi prsty. Mluví o&nbsp;uličkách s&nbsp;křivými barabiznami, vypráví, jak se&nbsp;v&nbsp;nekonečné skládačce k&nbsp;žalostným domům, kterými ulice vybíhaly do&nbsp;pampy a&nbsp;které už&nbsp;obrůstala suchá tráva, lepily další a&nbsp;k&nbsp;nim pak opět další; ulice tak náměsíčně, krůček po&nbsp;krůčku postupovaly plání, někdy tupě dodržovaly směr starých vesnických uliček, na&nbsp;které navazovaly, jindy malátně uhýbaly nějakému skalisku, jindy zase bezdůvodně, jako by&nbsp;je&nbsp;stihl náhlý záchvat, odbočovaly od&nbsp;původního směru.</span></p>
          <p class="chunk" data-nb-ref-number="3" data-nb-words="114" data-nb-chars="781"><span class="idea" data-nb-ref-number="3" id="idea3" data-nb-words="114" data-nb-chars="781">Recepční ztotožnil své tělo s&nbsp;tělem města a&nbsp;pořád pantomimicky předvádí zrození a&nbsp;růst Santa Rosalie. Pierre musí občas uhýbat před jeho pažemi, poletujícími ve&nbsp;vzduchu a&nbsp;předvádějícími různé způsoby, jimiž městská zástavba pronikala do&nbsp;pampy. Tak po&nbsp;několika desetiletích vyrostla neproniknutelná spleť úzkých uliček s&nbsp;nízkými domy, která už&nbsp;měla zhruba rozlohu dnešního města. Po&nbsp;čase začaly zděné domy nahrazovat dřevěné, ale půdorys města pořád vyjadřoval počáteční otupělé plížení pampou, zběsilé výpady do&nbsp;prázdna a&nbsp;bezdůvodné neurotické změny směru, křivolaké ulice se&nbsp;pořád vyhýbaly skalám, které už&nbsp;před léty rozbil dynamit, a&nbsp;dávno vysušeným močálům. Když však byla v&nbsp;horách objevena ložiska mědi, nechala tehdejší vláda vybudovat nový přístav a&nbsp;zmodernizovat celé město.</span></p>
          <p class="chunk" data-nb-ref-number="4" data-nb-words="141" data-nb-chars="830"><span class="idea" data-nb-ref-number="4" id="idea4" data-nb-words="141" data-nb-chars="830">Zatímco recepční vypráví o&nbsp;historii Santa Rosalie, pozoruje Pierre zasklenou výlohou pasáž, která je&nbsp;v&nbsp;těchto místech už&nbsp;jen chabě osvětlená; mnoho stropních světel je&nbsp;rozbitých a&nbsp;nikdo se&nbsp;zřejmě nenamáhá s&nbsp;jejich opravou. Prohlíží si&nbsp;chodce, kteří do&nbsp;pasáže pronikají z&nbsp;obou konců, nejisté turisty z&nbsp;promenády, kteří zašli příliš daleko a&nbsp;myslí na&nbsp;to, že&nbsp;by&nbsp;se&nbsp;už&nbsp;měli raději vrátit, a&nbsp;postavy z&nbsp;Molinovy třídy, z&nbsp;nichž každá je&nbsp;jiným způsobem zamračená, lidé, o&nbsp;nichž si&nbsp;Pierre není jist, jestli jdou na&nbsp;třídu Druhého srpna, aby nastoupili do&nbsp;zaměstnání, nebo aby tu&nbsp;provedli atentát. Přemýšlí, kam by&nbsp;měl zařadit recepčního, pozoruje ho, jak mluví a&nbsp;gestikuluje, a&nbsp;myslí si, že&nbsp;je&nbsp;asi ohebnou a&nbsp;neklidnou postavou, která se&nbsp;hbitě pohybuje mezi dvěma světy a&nbsp;zná tajemství obou, je&nbsp;doma v&nbsp;obou světech a&nbsp;zároveň v&nbsp;žádném z&nbsp;nich.</span></p>
          <p class="chunk" data-nb-ref-number="5" data-nb-words="102" data-nb-chars="651"><span class="idea" data-nb-ref-number="5" id="idea5" data-nb-words="102" data-nb-chars="651">V&nbsp;zemi se&nbsp;střídaly vojenské vlády; junta, která se&nbsp;dostala k&nbsp;moci v&nbsp;době, kdy dědeček recepčního chodil do&nbsp;první třídy, se&nbsp;rozhodla zahájit velkou přestavbu Santa Rosalie podle pařížského vzoru. Generálové se&nbsp;dvě hodiny radili a&nbsp;pak narýsovali tupou tužkou na&nbsp;mapu města, která se&nbsp;v&nbsp;té době podobala síti prasklin na&nbsp;staré zdi, patetickou vizi tříd spojujících tři velké přístavy, luxusní vilovou čtvrť, administrativní okrsek a&nbsp;presidentský palác. Původní plán se&nbsp;nikdy neuskutečnil; současný půdorys města je&nbsp;jen jeho torzem: ulice AD, CE, GH&nbsp;a&nbsp;HI jsou vlastně pahýly původně plánovaných tříd, které se&nbsp;měly setkat na&nbsp;dvou monumentálních náměstích.“</span></p>
          <p class="chunk" data-nb-ref-number="6" data-nb-words="31" data-nb-chars="202"><span class="idea" data-nb-ref-number="6" id="idea6" data-nb-words="31" data-nb-chars="202">Podíval jsem se&nbsp;na&nbsp;papír a&nbsp;prodloužil v&nbsp;duchu všechny krátké úsečky, o&nbsp;nichž Bernet mluvil; vyšla mi&nbsp;z&nbsp;toho kresba, která připomínala pterodaktyla natahujícího dlouhý krk a&nbsp;rozpínajícího blanitá křídla.</span></p>
          <p class="chunk" data-nb-ref-number="7" data-nb-words="108" data-nb-chars="711"><span class="idea" data-nb-ref-number="7" id="idea7" data-nb-words="108" data-nb-chars="711">„Recepční měl ve&nbsp;zvyku všechny síly podílející se&nbsp;na&nbsp;životě města zároveň znázorňovat gesty, a&nbsp;tak když vyprávěl o&nbsp;plánech generálů, neopomněl představit také půdorys nového města svým tělem: křečovitě vypjal horní polovinu těla a&nbsp;vystrčil obě ruce šikmo vzhůru. Generálové povolali Miguela Garcíu, nejproslulejšího architekta země, a&nbsp;předali mu&nbsp;počmáranou mapu města. García hned vojáky varoval, upozorňoval je&nbsp;na&nbsp;nebezpečná napětí, která vzniknou z&nbsp;prudké srážky dvou světů a&nbsp;z&nbsp;toho, že&nbsp;oba světy budou žít v&nbsp;těsné blízkosti. Doporučoval postupnou proměnu města, při níž by&nbsp;nové ulice navazovaly na&nbsp;dosavadní koridory a&nbsp;nechaly na&nbsp;své utváření působit silová centra, jež si&nbsp;město během svého vývoje vytvořilo.</span></p>
          <p class="chunk" data-nb-ref-number="8" data-nb-words="156" data-nb-chars="959"><span class="idea" data-nb-ref-number="8" id="idea8" data-nb-words="156" data-nb-chars="959">‚Nová síť ulic by&nbsp;měla vyjadřovat sny starého města,‘ řekl García tiše vojákům. To&nbsp;nebyl zrovna slovník, kterému by&nbsp;generálové rozuměli; jen se&nbsp;blahovolně usmáli a&nbsp;řekli mu, že&nbsp;pokud město o&nbsp;něčem sní, jsou to&nbsp;jen sny o&nbsp;chaosu a&nbsp;chátrání, ze&nbsp;kterých se&nbsp;musí co&nbsp;nejdřív probudit. García ještě tišeji odpověděl, že&nbsp;město sní o&nbsp;chátrání i&nbsp;o&nbsp;skvělých nových třídách a&nbsp;náměstích a&nbsp;že se&nbsp;vyplatí nechat je&nbsp;ještě chvíli spát a&nbsp;naslouchat jeho mumlání ze&nbsp;sna. Nato mu&nbsp;generálové krátce vysvětlili, že&nbsp;nejsou zvyklí zdržovat se&nbsp;debatami o&nbsp;názorech, které vyrůstají z&nbsp;útlocitnosti civilistů, dali mu&nbsp;do&nbsp;ruky pokreslený plán města a&nbsp;propustili ho. Junta generálů byla svržena spiknutím plukovníků dříve, než se&nbsp;podařilo dokončit první úsek hlavní třídy, pak se&nbsp;střídaly vojenské vlády, ale všichni vládci přijali plán přestavby za&nbsp;svůj, všichni také ponechali Garcíu ve&nbsp;funkci hlavního architekta přestavby a&nbsp;žádný z&nbsp;nich mu&nbsp;nedovolil cokoliv na&nbsp;původním projektu měnit.</span></p>
          <p class="chunk" data-nb-ref-number="9" data-nb-words="284" data-nb-chars="1768"><span class="idea" data-nb-ref-number="9" id="idea9" data-nb-words="284" data-nb-chars="1768">A&nbsp;tak García na&nbsp;příkaz vojáků proťal spleť ulic novými třídami. S&nbsp;pocitem neklidu a&nbsp;úzkosti překresloval neumělé čáry generálů do&nbsp;architektonických plánů, se&nbsp;smutkem pozoroval bourání starých domů a&nbsp;výstavbu nových ulic. Myslel s&nbsp;obavami na&nbsp;to, co&nbsp;se&nbsp;stane, až&nbsp;se&nbsp;staré město začne vzpamatovávat ze&nbsp;svého těžkého zranění, a&nbsp;v&nbsp;mysli se&nbsp;mu&nbsp;stále vynořovala představa psa, který se&nbsp;v&nbsp;úkrytu vylízává ze&nbsp;svých ran a&nbsp;ve kterém se&nbsp;střádá nenávist. Věděl, že&nbsp;široké světlé třídy vytvoří nové temné kouty, tušil, že&nbsp;v&nbsp;místech, jimiž odedávna protékaly sladké i&nbsp;nebezpečné mízy města a&nbsp;jež se&nbsp;náhle neprodyšně uzavřou, se&nbsp;budou všechny šťávy městského života hromadit, kazit se&nbsp;a&nbsp;proměňovat v&nbsp;dosud neznámé jedy, které si&nbsp;nakonec prorazí cestu i&nbsp;do okolního prostoru. ‚Jestliže se&nbsp;řádem od&nbsp;zítřka stane lineárnost a&nbsp;symetrie,‘ říkal si&nbsp;nad svými nárysy, ‚co všechno se&nbsp;octne za&nbsp;jeho hranicemi? Kolik dosavadních jemných jednot, nepostřehnutelných harmonií a&nbsp;vratkých rovnováh se&nbsp;najednou stane chaosem? Co&nbsp;všechno se&nbsp;stane nepřítelem řádu, s&nbsp;jakým masivem temnoty se&nbsp;řád bude muset v&nbsp;každém okamžiku vyrovnávat, aniž by&nbsp;se&nbsp;přitom vyznal ve&nbsp;strategii takového boje? Bude mít vůbec nějakou šanci na&nbsp;vítězství?‘ García mu&nbsp;moc naděje nedával. Pokoušel se&nbsp;alespoň využít těch možností, které mu&nbsp;plán přestavby ponechával, i&nbsp;když jich nebylo mnoho; například se&nbsp;snažil zklidnit napětí mezi dvěma světy tím, že&nbsp;proměňoval uličky, které se&nbsp;nacházely v&nbsp;blízkosti nových ulic, v&nbsp;pasáže, a&nbsp;doufal, že&nbsp;se&nbsp;do&nbsp;nich rozlije život hlavních tříd a&nbsp;že jeho vlny snad vytvoří pozvolné přechody, místa setkávání a&nbsp;smíření. Přesto se&nbsp;svého díla děsil; obával se, že&nbsp;na&nbsp;jeho konci povstane sídlo, které bude strašlivější než ty&nbsp;nejtemnější končiny nynějšího města. Připadal si&nbsp;jako projektant pekla.</span></p>
          <p class="chunk" data-nb-ref-number="10" data-nb-words="143" data-nb-chars="915"><span class="idea" data-nb-ref-number="10" id="idea10" data-nb-words="143" data-nb-chars="915">Garcíovy nejhorší předtuchy se&nbsp;vyplnily. Město se&nbsp;po&nbsp;přestavbě skutečně rozpadlo na&nbsp;dva světy; zbytkům starého města se&nbsp;začalo říkat Labyrint, síti nových ulic dali generálové jméno Osa. Když se&nbsp;zrodily široké světlé třídy, život starého města se&nbsp;stáhl do&nbsp;temnoty, do&nbsp;níž pohled Osy nedokázal proniknout. Skrytost plodila úzkostné pověsti a&nbsp;temné mýty doupat a&nbsp;pastí; a&nbsp;zdá se, že&nbsp;tyto mýty a&nbsp;noční můry Osy zpětně působily na&nbsp;život Labyrintu, živily jeho imaginaci a&nbsp;nabývaly v&nbsp;jeho tmavých koutech těla. Síly Labyrintu rychle přijaly nový rytmus: pulsovaly; v&nbsp;některých obdobích se&nbsp;stahovaly, hromadily a&nbsp;uzrávaly v&nbsp;tichu; v&nbsp;jiných obdobích uzrálé jedy Labyrintu tryskaly všemi průduchy do&nbsp;těla Osy a&nbsp;ochromovaly je, přičemž období klidu a&nbsp;ticha plná neurčitých zlých předtuch, do&nbsp;nichž každý promítal své nejděsivější sny, vyvolávala v&nbsp;obyvatelích Osy ještě větší úzkost než období otevřených výpadů z&nbsp;Labyrintu.</span></p>
          <p class="chunk" data-nb-ref-number="11" data-nb-words="77" data-nb-chars="483"><span class="idea" data-nb-ref-number="11" id="idea11" data-nb-words="77" data-nb-chars="483">Zpočátku tvořily úzkostnou hranici s&nbsp;Labyrintem obě obloukovité třídy, jižní třída Generála Moliny a&nbsp;severní třída Dvacátého března. Ti, kdo žili na&nbsp;těchto třídách, i&nbsp;v&nbsp;době klidu raději zrychlovali krok, když míjeli ústí vnějších uliček a&nbsp;pasáží vedoucích do&nbsp;Labyrintu; zdálo se&nbsp;jim, že&nbsp;se&nbsp;z&nbsp;jejich hloubky ozývá oddechování spícího zla. Třída Druhého srpna byla v&nbsp;té době ještě poměrně chráněná před zlem Labyrintu a&nbsp;pasáže, které ji&nbsp;spojovaly s&nbsp;druhými dvěma třídami, byly klidné.</span></p>
          <p class="chunk" data-nb-ref-number="12" data-nb-words="136" data-nb-chars="902"><span class="idea" data-nb-ref-number="12" id="idea12" data-nb-words="136" data-nb-chars="902">Pierre přerušil vyprávění recepčního a&nbsp;zeptal se&nbsp;ho, co&nbsp;má&nbsp;vlastně na&nbsp;mysli, když mluví o&nbsp;zlu Labyrintu. Má&nbsp;si&nbsp;představit zločinecké gangy, mafii, teroristy, povstalecké skupiny, pochybné sekty, organizace potlačené opozice nebo stoupenců minulých vlád, rodinné či&nbsp;etnické klany, gangy mladistvých, skupiny zabývající se&nbsp;nelegálním obchodem a&nbsp;pašeráctvím? Recepční se&nbsp;široce rozmáchl oběma rukama&nbsp;– ať&nbsp;si&nbsp;Pierre představí tohle všechno a&nbsp;ještě leccos navíc; načež se&nbsp;ho&nbsp;Pierre zeptal, jestli si&nbsp;myslí, že&nbsp;vše, co&nbsp;tyto skupiny provádějí, spadá do&nbsp;strohé kategorie zla. Jsou kupříkladu zlem činy povstalců namířené proti vládě? Pierre sice nezná podrobně poměry v&nbsp;zemi, ale takový jednoznačný odsudek se&nbsp;mu&nbsp;nezdá oprávněný. Ani recepční na&nbsp;něj ostatně nepůsobil dojmem loajálního občana, který si&nbsp;myslí, že&nbsp;je&nbsp;třeba v&nbsp;každém případě poslouchat právě ty&nbsp;důstojníky, kterým přálo štěstí při posledním puči.</span></p>
          <p class="chunk" data-nb-ref-number="13" data-nb-words="142" data-nb-chars="928"><span class="idea" data-nb-ref-number="13" id="idea13" data-nb-words="142" data-nb-chars="928">Recepční se&nbsp;usmál a&nbsp;vysvětloval, že&nbsp;je&nbsp;nemožné činnost jednotlivých uskupení působících v&nbsp;Labyrintu přísně oddělovat. Leckdo pronikal do&nbsp;Labyrintu s&nbsp;čistým snem o&nbsp;boji proti tyranské vládě a&nbsp;leckdo s&nbsp;plánem podnikat odtud loupeživé výpady do&nbsp;směnáren a&nbsp;klenotnictví na&nbsp;hlavních třídách, ale k&nbsp;životu Labyrintu patřilo, že&nbsp;se&nbsp;tu&nbsp;všechny proudy mísily v&nbsp;jediném víru, který do&nbsp;sebe vše vtahoval; revolucionář se&nbsp;tu&nbsp;zakrátko stal tak trochu pašerákem a&nbsp;lupičem a&nbsp;gangster bojovníkem za&nbsp;svobodu. Recepční používal slova ‚zlo‘, když mluvil o&nbsp;Labyrintu, protože to&nbsp;bylo slovo, které sice původně patřilo do&nbsp;slovníku Osy, ale které posléze obyvatelé Labyrintu sami přijali za&nbsp;své jako výzvu Ose. Recepční jim nechce slovo, které si&nbsp;sami zvolili, odpírat; mluví-li však o&nbsp;zlu Labyrintu, neznamená to, že&nbsp;zde vedle zločinu a&nbsp;neřesti také nevyrůstala oddaná přátelství, něžné lásky, laskavost, ušlechtilá obětavost, velkorysost a&nbsp;noblesa.</span></p>
          <p class="chunk" data-nb-ref-number="14" data-nb-words="175" data-nb-chars="1073"><span class="idea" data-nb-ref-number="14" id="idea14" data-nb-words="175" data-nb-chars="1073">V&nbsp;Labyrintu tedy mohl uspět jen ten, kdo se&nbsp;nechal nést proudem, který tímto prostorem protékal. To&nbsp;na&nbsp;jedné straně ulehčovalo vládní propagandu&nbsp;– bylo snadné označit protivníky režimu za&nbsp;bandity, byl na&nbsp;tom kus pravdy&nbsp;–; na&nbsp;druhé straně však bylo obtížné bojovat proti něčemu, co&nbsp;se&nbsp;do&nbsp;takové míry vymykalo ustáleným kategoriím. Mnohoznačnosti života Labyrintu také odpovídal dvojaký postoj obyvatel Osy k&nbsp;temnému vnějšímu světu, který je&nbsp;obklopoval. Ne&nbsp;že&nbsp;by&nbsp;se&nbsp;v&nbsp;něm snad pokoušeli rozlišovat dobré a&nbsp;špatné, přijatelné a&nbsp;nepřijatelné stránky. Recepční řekl, že&nbsp;nebylo zcela přesné, když mluvil o&nbsp;úzkosti před ústími vedlejších ulic a&nbsp;pasáží; obyvatelé nového města v&nbsp;těch místech opravdu pociťovali úzkost, ale do&nbsp;ní&nbsp;byla skoro vždy přimíšena také naděje a&nbsp;touha; ústí pasáží naháněla strach, ale také přitahovala a&nbsp;chodci u&nbsp;nich zrychlovali krok nejen ze&nbsp;strachu z&nbsp;banditů, ale také proto, aby odolali touze vstoupit do&nbsp;pasáže a&nbsp;navždy v&nbsp;ní zmizet. ‚Tomu asi rozumíte,‘ řekl recepční Pierrovi se&nbsp;spikleneckým úsměvem a&nbsp;Pierre se&nbsp;zase v&nbsp;duchu ptal, co&nbsp;je&nbsp;to&nbsp;za&nbsp;člověka.</span></p>
          <p class="chunk" data-nb-ref-number="15" data-nb-words="187" data-nb-chars="1188"><span class="idea" data-nb-ref-number="15" id="idea15" data-nb-words="187" data-nb-chars="1188">Molinova třída a&nbsp;třída Dvacátého března nevydržely neustálý nápor sil z&nbsp;Labyrintu a&nbsp;po čase boj vzdaly. Lidé, kteří tu&nbsp;žili, se&nbsp;postupně vystěhovali na&nbsp;třídu Druhého srpna a&nbsp;na jejich místo do&nbsp;prázdných domů a&nbsp;paláců pronikaly postavy z&nbsp;Labyrintu, některé křiklavě barvité, jiné šedivé, podobné stínům. Osa vzdala boj na&nbsp;této linii, stáhla se&nbsp;a&nbsp;opevnila na&nbsp;nejdelší třídě města. Labyrint zakrátko pohltil Molinovu třídu i&nbsp;třídu Dvacátého března a&nbsp;proměnil je&nbsp;podle svého vkusu. Tehdy vznikl zvláštní svět, který tak překvapil Pierra, svět širokých prázdných ulic, zpustlých fasád paláců, vegetace bující na&nbsp;balkonech. Tím se&nbsp;bojová linie přiblížila k&nbsp;hlavní třídě a&nbsp;neklidný život Labyrintu pronikal stále víc až&nbsp;do&nbsp;pasáží, které ústily na&nbsp;třídu Druhého srpna. Temný příboj se&nbsp;brzy dotkl obchodních zón, které García do&nbsp;průchodů umístil, a&nbsp;obchody zděšeně couvaly, stahovaly se&nbsp;zpět k&nbsp;ústím pasáží, kam ještě dopadalo světlo z&nbsp;hlavní třídy. I&nbsp;tak lidé těmto podnikům dodnes příliš nedůvěřují, šušká se, že&nbsp;jejich pravými vlastníky jsou vůdci gangů či&nbsp;povstaleckých skupin z&nbsp;Labyrintu, že&nbsp;obchody jsou očima, kterýma Labyrint bezostyšně vyhlíží na&nbsp;hlavní třídu a&nbsp;bedlivě sleduje její dění.</span></p>
          <p class="chunk" data-nb-ref-number="16" data-nb-words="141" data-nb-chars="895"><span class="idea" data-nb-ref-number="16" id="idea16" data-nb-words="141" data-nb-chars="895">Tehdy se&nbsp;ukázalo, že&nbsp;Garcíův nápad, aby se&nbsp;napětí mezi zónami města vyrovnalo průchody, nebyl šťastný; místo aby snižovaly napětí, staly se&nbsp;pasáže kanály, kterými na&nbsp;hlavní třídu proudila divoká energie Labyrintu. Když se&nbsp;ústí pasáží stala nebezpečnými, padly návrhy, aby se&nbsp;průchody přehradily. Jenže proti tomu se&nbsp;namítalo, patrně právem, že&nbsp;v&nbsp;situaci, kdy by&nbsp;se&nbsp;Labyrint neprodyšně uzavřel, by&nbsp;zanikly zbytky spojení mezi ním a&nbsp;Osou a&nbsp;oddělené a&nbsp;neviditelné staré město by&nbsp;se&nbsp;mohlo změnit v&nbsp;hrozivého netvora s&nbsp;nepředvídatelným chováním. Těmto hlasům přizvukovaly další, jejichž motivy už&nbsp;nebyly tak čisté. Na&nbsp;straně moci bylo vždy mnoho těch, kdo měli zvláštní zájem na&nbsp;tom, aby se&nbsp;průduchy mezi Osou a&nbsp;Labyrintem udržovaly propustné. Mezi oběma světy totiž nevládlo jen nepřátelství; záhy se&nbsp;také začaly rozvíjet různé druhy spolupráce; ty&nbsp;nebyly příliš viditelné, ale o&nbsp;to víc byly účinné.</span></p>
          <p class="chunk" data-nb-ref-number="17" data-nb-words="204" data-nb-chars="1272"><span class="idea" data-nb-ref-number="17" id="idea17" data-nb-words="204" data-nb-chars="1272">Svět moci působil jednolitě, ale zdánlivá jednota byla ve&nbsp;skutečnosti křehkou rovnováhou, stále znovu rušenou a&nbsp;stále znovu se&nbsp;ustavující na&nbsp;nových základech z&nbsp;boje mnoha sil. A&nbsp;všechny síly, které spolu zápasily, hledaly pomoc ve&nbsp;světě Labyrintu. Výhodou takového spojení bylo, že&nbsp;ten, kdo se&nbsp;obracel s&nbsp;žádostí o&nbsp;pomoc k&nbsp;Labyrintu, se&nbsp;nemusel ohlížet na&nbsp;zdání zákonnosti&nbsp;– ale na&nbsp;druhé straně bylo zapotřebí, jestliže chtěl uspět v&nbsp;jednání s&nbsp;Labyrintem a&nbsp;proplouvat mezi jeho silovými centry, vyznat se&nbsp;ve&nbsp;složitém, nepsaném a&nbsp;proměnlivém protokolu, který tu&nbsp;vládl; nešlo ani tak o&nbsp;znalost logiky Labyrintu (nic takového asi neexistovalo) jako o&nbsp;znalost jakési jeho choreografie, bylo třeba mít cit pro rytmy Labyrintu a&nbsp;jemně na&nbsp;ně&nbsp;reagovat, jinak tomu, kdo se&nbsp;vydal hledat spojence do&nbsp;starého města, hrozilo, že&nbsp;se&nbsp;už&nbsp;nikdy nevrátí. Tak se&nbsp;udržovaly čilé vztahy nejen mezi Labyrintem a&nbsp;třídou Druhého srpna, ale i&nbsp;mezi Labyrintem a&nbsp;residenční čtvrtí, a&nbsp;dokonce i&nbsp;presidentským palácem. Ti, kteří se&nbsp;dostávali v&nbsp;táboře moci do&nbsp;různých sporů, se&nbsp;obraceli s&nbsp;prosbou o&nbsp;pomoc ke&nbsp;gangům či&nbsp;povstaleckým skupinám Labyrintu; a&nbsp;opláceli svým pomocníkům mnohdy tím, že&nbsp;jejich dětem umožňovali opustit Labyrint a&nbsp;že nad nimi drželi ochrannou ruku při jejich společenském vzestupu.</span></p>
          <p class="chunk" data-nb-ref-number="18" data-nb-words="122" data-nb-chars="806"><span class="idea" data-nb-ref-number="18" id="idea18" data-nb-words="122" data-nb-chars="806">Tak rodiny, které zůstávaly zakořeněné v&nbsp;hlubokém středu Labyrintu, zároveň pronikaly svými šlahouny na&nbsp;území Osy. A&nbsp;když se&nbsp;za&nbsp;pomoci svých někdejších klientů a&nbsp;nynějších protektorů na&nbsp;tomto území ti, kteří přišli z&nbsp;Labyrintu, uchytili, udržovali pořád svazky s&nbsp;původními místy Labyrintu; tato spojení tvořila vlásečnicovou síť, jíž bez ustání s&nbsp;tichým šumem proudily nálady a&nbsp;sny Labyrintu do&nbsp;samého centra moci. Rozhodnutí přicházející z&nbsp;presidentského paláce tak často vyslovovala touhy a&nbsp;obavy Labyrintu; mnoho zdánlivě nesrozumitelných příkazů a&nbsp;zákonů, říkal recepční, se&nbsp;dá&nbsp;dobře pochopit v&nbsp;okamžiku, kdy se&nbsp;zadíváme na&nbsp;neustálé proudění sil mezi Labyrintem a&nbsp;Osou. Ve&nbsp;městě koluje vtip, že&nbsp;skutečným sídlem vlády je&nbsp;Labyrint; a&nbsp;nikdo neví, do&nbsp;jaké míry je&nbsp;tento vtip jen konstatováním skutečnosti.</span></p>
          <p class="chunk" data-nb-ref-number="19" data-nb-words="92" data-nb-chars="617"><span class="idea" data-nb-ref-number="19" id="idea19" data-nb-words="92" data-nb-chars="617">Existoval i&nbsp;opačný pohyb, vykládal recepční, kterého už&nbsp;bolely ruce z&nbsp;toho, jak jimi neustále znázorňoval toky mocenských sil v&nbsp;Santa Rosalii. Ti, kteří v&nbsp;centru moci prohráli svůj boj a&nbsp;kterým hrozila odplata, mizeli v&nbsp;Labyrintu, kde byli takřka nepolapitelní. Tam je&nbsp;čekal různý osud; někteří rezignovali, jen leželi na&nbsp;zborcených terasách a&nbsp;nechali se&nbsp;prostupovat malátností, která se&nbsp;Labyrintem v&nbsp;některých obdobích šířila jako infekce, jiní účinně využívali proudů přitékajících z&nbsp;Labyrintu do&nbsp;centra, a&nbsp;tak se&nbsp;stávalo, že&nbsp;z&nbsp;ponurých barabizen dosáhli cílů, jež nedokázali uskutečnit v&nbsp;ministerských kancelářích.</span></p>
          <p class="chunk" data-nb-ref-number="20" data-nb-words="68" data-nb-chars="437"><span class="idea" data-nb-ref-number="20" id="idea20" data-nb-words="68" data-nb-chars="437">Když docházelo k&nbsp;příliš výrazným nebo dlouhotrvajícím excesům a&nbsp;obyvatelé Osy začínali reptat, byly do&nbsp;Labyrintu posílány trestné výpravy. Ty&nbsp;ovšem pravidelně ničeho nedosáhly; a&nbsp;nebylo jasné, jestli to&nbsp;bylo kvůli tomu, že&nbsp;velitelé často sami pocházeli z&nbsp;Labyrintu a&nbsp;předem varovali své příbuzné a&nbsp;známé, anebo proto, že&nbsp;dostali z&nbsp;vyšších míst ústní příkaz, aby nebyli příliš horliví a&nbsp;nepoškodili dobré vztahy mezi mocí a&nbsp;územím chaosu.</span></p>
          <p class="chunk" data-nb-ref-number="21" data-nb-words="122" data-nb-chars="729"><span class="idea" data-nb-ref-number="21" id="idea21" data-nb-words="122" data-nb-chars="729">A&nbsp;tak ve&nbsp;městě existuje neustálý koloběh sil, vykládal recepční. Lidé z&nbsp;Labyrintu pronikají na&nbsp;velké třídy, do&nbsp;residenční a&nbsp;vládní čtvrti a&nbsp;nakonec do&nbsp;presidentského paláce; lidé moci sestupují do&nbsp;Labyrintu a&nbsp;mizí v&nbsp;něm. Tak se&nbsp;stává, že&nbsp;člověk, který byl v&nbsp;mládí členem obávaného gangu, se&nbsp;setká na&nbsp;schodišti přepychového domu na&nbsp;hlavní třídě nebo na&nbsp;chodbě ministerského paláce s&nbsp;členem vlády, jenž byl kdysi jeho klientem, nyní upadl v&nbsp;nemilost a&nbsp;nastoupil opačnou cestu než on, cestu, která končila v&nbsp;některé temné díře Labyrintu. Anebo se&nbsp;také stává, že&nbsp;ministerský úředník nastoupí po&nbsp;povýšení na&nbsp;nové místo a&nbsp;zjistí, že&nbsp;jeho šéfem je&nbsp;člověk, který se&nbsp;kdysi uprostřed temné pasáže vrhl na&nbsp;bývalého ministra s&nbsp;dýkou v&nbsp;ruce.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./prazdne_ulice_056.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>