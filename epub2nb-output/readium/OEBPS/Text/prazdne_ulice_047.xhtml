<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>prazdne_ulice-44</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="prazdne_ulice-44" xml:lang="cs-CZ">
		<div class="_idGenObjectStyleOverride-1">
			<p id="_idParaDest-43" class="MLP_uroven2_kapitola ParaOverride-1">42. kapitola <br/>Čisté světlo</p>
			<p class="MLP_text_bez1radku ParaOverride-1">Andrea teď zpívala:</p>
			<p class="MLP_verse_-12-12- ParaOverride-1">„Muselo být smutné,<br/>když jste u&#160;ohně v&#160;horách debatovali<br/>o vědeckých otázkách, zatímco dole<br/>hořely univerzitní budovy…“</p>
			<p class="MLP_text ParaOverride-1">Muž odpověděl zamyšleně:</p>
			<p class="MLP_verse_-12-12- ParaOverride-1">„Ano, ale v&#160;horách jsme také zpočátku<br/>zažili období, kdy se rozestřel<br/>jakýsi chladný jas,<br/>v němž se lehce rodily<br/>jako krystaly z&#160;přesyceného roztoku<br/>neočekávané, vzácné myšlenky,<br/>podivuhodnější než vše,<br/>co jsme vymysleli na pobřeží<br/>ve šťastných dnech.<br/>Jako by hořící univerzita<br/>mezi tmavými kmeny stromů<br/>byla lampou přinášející nové světlo.<br/>Necítili jsme žádnou lítost<br/>nad knihami a&#160;rukopisy,<br/>které se dole proměňovaly v&#160;dým.“</p>
			<p class="MLP_text ParaOverride-1">Vědec začal neklidně přecházet po místnosti. Zdálo se, že se dostal k&#160;vrcholu, který stále ještě vysoko vyčníval nad hladinu smíření a&#160;lhostejnosti, jež v&#160;posledních letech pozvolna zaplavovala krajinu minulosti.</p>
			<p class="MLP_verse_-12-12- ParaOverride-1">„Dodnes to příliš nechápu.<br/>Jako by se nové myšlenky zaleskly<br/>v&#160;holé půdě, která se obnažila<br/>poté, co plameny zoufalství<br/>spálily všechnu vegetaci.<br/>Někdy jsem myslel i&#160;na to,<br/>že nedostatek spánku a&#160;nepřetržité napětí<br/>snad způsobily fyziologické změny v&#160;mozku,<br/>probudily zasutá centra;<br/>otevřely se zamčené komnaty,<br/>které jsou možná připravené<br/>pro vzdálenou budoucnost.<br/>Zvláštní bylo, jak nové světlo<br/>lehce přijaly ženy, jak snadno<br/>se v&#160;něm pohybovaly. Leonora a&#160;Laura<br/>byly oslnivé už dole v&#160;kampusech,<br/>ale v&#160;horách jsme najednou začali slyšet<br/>nejpozoruhodnější myšlenky z&#160;jejich úst.<br/>Cítili jsme, že je nedokážeme sledovat<br/>k výhni, kde jejich ideje dostávaly tvar.<br/>Tak se z&#160;přemíry světla rodily<br/>obdiv, láska a&#160;žárlivost,<br/>trýzeň mužů zplodila nenávist<br/>a nakonec podlost,<br/>která pak na lodích připlula na kontinent<br/>a bujela jako nechutná plíseň na katedrách,<br/>v záštiplných poznámkách ve vědeckých statích,<br/>v neupřímných úsměvech<br/>při setkáních v&#160;konferenčních sálech,<br/>v ubohých sporech o&#160;prvenství myšlenek,<br/>s kterými jsme si na terasách ostrova<br/>ve šťastné době legitimní vlády<br/>radostně pohazovali jako s&#160;míčem,<br/>a nikoho nenapadlo,<br/>že by měly někomu z&#160;nás patřit.“</p>
			<p class="MLP_text ParaOverride-1">Žena vstala od stolu, šla k&#160;svému muži a&#160;objala ho:</p>
			<p class="MLP_verse_-12-12- ParaOverride-1">„Nemysli už na ostrov. <br/>Venku už polevilo vedro,<br/>půjdeme se projít podél řeky<br/>anebo si na chvíli sedneme<br/>do zahradní restaurace…“</p>
			<p class="MLP_text ParaOverride-1">Muž byl ale stále ponořený do vzpomínek, zdálo se, že ženu vůbec neslyší. Vymanil se jemně z&#160;jejího objetí:</p>
			<p class="MLP_verse_-12-12- ParaOverride-1">„Pořád se vracejí zlé obrazy;<br/>ať se podívám kamkoliv,<br/>vystupují ze zdí, ze spleti větví.<br/>Obličeje neznámých lidí na ulici<br/>se proměňují v&#160;dávné tváře,<br/>jako by tomu nebylo už dvacet let,<br/>co jsem se z&#160;paluby rybářského člunu <br/>naposledy díval na svahy ostrova<br/>rozpouštějící se v&#160;oparu žhavého poledne.“</p>
			<p class="MLP_text ParaOverride-1">Urbooceanolog přecházel po pokoji stále neklidněji; jeho žena se opřela o&#160;stůl a&#160;smutně ho sledovala očima.</p>
			<p class="MLP_verse_-12-12- ParaOverride-1">„Když v&#160;noci zhasnu a&#160;zavřu oči,<br/>vidím stále tytéž scény, vidím,<br/>jak večer před bitkou v&#160;Bílé soutěsce<br/>Mario napadl Rufia. Křičel na něj, <br/>že nerozděluje spravedlivě<br/>poslední zásoby jídla,<br/>které nám ještě zbyly.<br/>Pak se mlčky rvali v&#160;suchém jehličí,<br/>tloukli se pěstmi do obličeje,<br/>než jsme je od sebe odtrhli.<br/>V&#160;tu chvíli byli vládní vojáci<br/>blíž, než jsme si mysleli.<br/>Zaútočili za rozbřesku.<br/>Jen šesti z&#160;nás, jen šesti<br/>ze čtyřiceti se podařilo<br/>uprchnout výš do hor.<br/>Leonoru zasáhly do prsou<br/>hned první výstřely,<br/>ještě dřív, než stačila<br/>vzít do ruky samopal, který<br/>ležel vedle ní. Zraněnou Lauru<br/>jsem odnesl do skal.<br/>Blouznila o&#160;studeném světle<br/>na hladké žule univerzitních chodeb;<br/>večer zmlkla a&#160;zemřela.<br/>Myslím, že ona jediná tehdy v&#160;horách poznala,<br/>jak se věci mají. Pochopila,<br/>že otázky po původu, které se probírají<br/>na desítkách vědeckých pracovišť<br/>a ve stovkách publikací,<br/>jsou nesmyslné. Šeptala mi tenkrát:<br/>‚Nemá smysl ptát se po počátku,<br/>po prvenství města či moře.<br/>Žádný počátek není,<br/>tvary města a&#160;moře v&#160;sebe přecházejí<br/>v nekonečných proměnách<br/>a nikdy se od sebe příliš nevzdalují,<br/>po čase přestáváme<br/>rozdíl mezi nimi vnímat. Vidíme<br/>touž vlnu, která rozevlává<br/>záclony a&#160;barevné vlaječky v&#160;parku,<br/>která vede krouživý tanec sasanek<br/>na podmořském útesu;<br/>chvění, jež rozhýbává chaluhy,<br/>se probouzí i&#160;v&#160;listech otevřené knihy,<br/>která leží na kulaté desce stolku<br/>kupříkladu v&#160;zahradní restauraci<br/>na břehu Starnberského jezera,<br/>na jehož hladině se odrážejí<br/>zasněžené vrcholky Alp.‘<br/>Léta jsem její slova pokládal za blouznění,<br/>ale dnes se mi zdá,<br/>že jsem se od ní dozvěděl pravdu,<br/>kterou já sám jsem ve své knize<br/>nedokázal najít.<br/>Její napůl srozumitelný šepot<br/>učinil všechen výzkum zbytečným.<br/>Je lhostejné, že The City and the Ocean<br/>přeložili do dvaatřiceti jazyků,<br/>stejně jako nezáleží na tom, že na ostrově<br/>vojáci pučistů rozbili drahocenné přístroje<br/>na měření reliktů podmořského života<br/>v našem domácím náčiní.<br/>To, co Laura sdělovala svým mumláním,<br/>by snad mohlo být zachyceno<br/>jedině v&#160;knize bez textu,<br/>v knize vytištěné neviditelnou barvou,<br/>v níž se jen čas od času<br/>vynoří skupina písmen<br/>jako vzdálené holé stromy v&#160;mlze<br/>a&#160;zase zmizí…“</p>
			<p class="MLP_text ParaOverride-1">Během svého monologu urbooceanolog pořád přecházel po místnosti a&#160;žena ho rezignovaně sledovala od stolu. Když Barbora zpívala o&#160;knize s&#160;prázdnými stránkami, na kterých vyvstávají a&#160;ztrácejí se písmena, okamžitě jsem si vzpomněl na objevující se a&#160;mizící znak, jenž mě přivedl do Jonášovy vily a&#160;jehož záhada nakonec dostala tak prozaické chemické vysvětlení. A&#160;vzápětí v&#160;melodii, kterou hrály zvonky, znovu zazněl začátek motivu Oranžové knihy; opět jsem slyšel stoupající řadu tří známých tónů a&#160;opět se melodie namísto toho, aby se uzavřela do tvaru, který mi zněl v&#160;hlavě, roztříštila do neuchopitelného víru.</p>
			<p class="MLP_verse_-12-12- ParaOverride-1">„Lauře pokoje splývaly s&#160;podmořskými jeskyněmi, říkala, že už neví,<br/>jestli svůj život prožila<br/>v&#160;rušných městech, nebo na dně oceánu,<br/>jestli tváře, jež znala…“</p>
			<p class="MLP_text ParaOverride-1">To byla poslední slova, která Barbora zazpívala. Pak bez jakéhokoliv náznaku, že se blíží konec, hudba i&#160;zpěv v&#160;jediném okamžiku zmlkly. Dívky na pódiu znehybněly&#160;– Barbora u&#160;knihovny, kam se právě při přecházení pokojem dostala, Andrea u&#160;stolu; Barbora stále stahovala obočí, zamrzl jí na tváři výraz vracejícího se údivu nad dávnou záhadou, zatímco na Andreině obličeji, hledícím na Barboru, zůstal jako na zastaveném filmu výraz smutku, obdivu a&#160;lítosti. Po náhlém konci opery na zahradě zavládlo udivené ticho, pak se ozval žalostný potlesk pěti párů rukou, které v&#160;hledišti zbyly. Barbora s&#160;Andreou přišly k&#160;okraji terasy, lehce se uklonily a&#160;odběhly do domu; hudebníci ukládali nástroje do pouzder a&#160;ani nepokládali za nutné se děkovat. Po chvíli mi došlo, proč opera tak náhle skončila uprostřed věty: umělci se k&#160;nalezené partituře zachovali tak pietně, že Barbora a&#160;Andrea přestaly zpívat a&#160;hudebníci přestali hrát přesně na místě, kde na poslední zachované stránce rozpadlého sešitu končil záznam textu a&#160;hudby.</p>
			<p class="MLP_text ParaOverride-1">Když jsem ale odcházel mezi dvěma řadami prázdných křesel, přemýšlel jsem, jestli všechno nebylo úplně jinak. Znal jsem Čjovy nápady i&#160;lásku všech trianglistů k&#160;hlasům ticha a&#160;prázdna a&#160;řekl si, že je docela možné, že opera nikdy žádné pokračování neměla, že Čj sám utrhl polovinu sešitu a&#160;zakončil operu tímto zlomem schválně, snad proto, že chtěl, aby náhlé přerušení vyvolalo v&#160;myslích posluchačů vír utvářejících se a&#160;zase rozpadajících zvuků a&#160;obrazů, hudební fantomy, které, jak se zdá, miloval více než skutečnou hudbu. A&#160;já se doopravdy nedovedl ubránit tomu, abych v&#160;duchu neslyšel mnoho různých imaginárních pokračování Čjova díla, která se jako mořské vlny přelévala jedno přes druhé a&#160;jedno v&#160;druhém zanikala. Ale pak jsem se vrátil do přední, osvětlené části zahrady, kde se masky právě dostávaly do nejlepší nálady a&#160;šum hovorů přehlušil neslyšnou hudbu.</p>
		</div>
</body>
</html>