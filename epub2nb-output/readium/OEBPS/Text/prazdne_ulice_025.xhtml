<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>prazdne_ulice-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="prazdne_ulice-22" xml:lang="cs-CZ">
		<div class="_idGenObjectStyleOverride-1">
			<p id="_idParaDest-21" class="MLP_uroven2_kapitola ParaOverride-1">20. kapitola <br/>Bílý triangl</p>
			<p class="MLP_text_bez1radku ParaOverride-1">V&#160;hale se ozval mužský hlas, který nějakou chvíli promlouval v&#160;nesrozumitelném barbarském jazyce nádražních amplionů; prodavač se odmlčel, trpělivě čekal, až bude zase ticho, a&#160;pak pokračoval ve vyprávění.</p>
			<p class="MLP_text ParaOverride-1">„Tenkrát se po hospodách často mluvilo o&#160;uměleckém sdružení Bílý triangl, ke kterému měli patřit tři lidé s&#160;podivnými pseudonymy. Pseudonymy se vyskytovaly v&#160;nejrůznějších podobách; byla to tak nezvyklá, tak těžko vyslovitelná a&#160;tak obtížně zapamatovatelná slova, že se jejich znění často proměnilo, než dospělo k&#160;sousednímu stolu. Dnes vím, že všechny jejich podoby, které jsem tehdy slyšel, byly zkomolené, ale všechny kroužily kolem správného znění: členové Bílého trianglu si říkali Vhlm Čj, Iui Nm a&#160;Vga Ú.“</p>
			<p class="MLP_text ParaOverride-1">Zdálo se mi, že vyslovovat ta divná jména činí prodavači potěšení, dával pozor, aby nepotlačil žádnou hlásku a&#160;pečlivě a&#160;labužnicky je všechny odděloval, jako by v&#160;ústech převaloval lahodnou ústřici; nakonec se na chvíli odmlčel, aby si vychutnal doznívání dlouhého Ú v&#160;tichu nádražní haly. Byla to nakažlivá slast; i&#160;já si bezděky všechna tři jména zopakoval němou pantomimou rtů a&#160;jazyka.</p>
			<p class="MLP_text ParaOverride-1">„Říkalo se, že Čj je hudební skladatel, Ú sochař a&#160;Nm spisovatel. Myslím, že nikdo tehdy nevěřil, že jsou skuteční, ale tím raději jsme si o&#160;nich vykládali, asi tak, jako si lidé za války vyprávěli historky o&#160;Pérákovi. Vzpomínám, jakou jsme cítili radost, když jsme poslouchali někoho, kdo tvrdil, že se přes noc objevily na výstavě oficiálního umění, uspořádané k&#160;nějakému výročí, Úovy abstraktní sochy nebo že Bílý triangl pronikl na vlnovou délku státního rozhlasu a&#160;odvysílal tam oratorium <span class="MLP_znak_kurziva_11b">Chladné štěrbiny zoufalství</span>&#160;– i&#160;když jsme všichni věděli, že to jsou jen fantazie, jen příběhy z&#160;mýtu smutné doby. Také já si myslel, že Čj, Nm a&#160;Ú jsou jen přízraky. Počítal jsem s&#160;tím, že patří k&#160;postavám tehdejšího folkloru, jež měly podivuhodně vytrvalý život, jako byli například členové tajemného spolku, kteří v&#160;tlačenici na nástupišti metra shazovali lidi na koleje před přijíždějící vlak&#160;– vzpomínáte si? O&#160;Bílém trianglu vlastně nevěděl nikdo vůbec nic, a&#160;tak byl prázdnou představou, kterou si každý mohl vyplnit vlastními sny; vzpomínám si, že nikomu moc nevadilo, že při nekonečných rozhovorech o&#160;něm si všichni odporují anebo že sám říká něco jiného, než říkal včera a&#160;předevčírem.</p>
			<p class="MLP_text ParaOverride-1">Předloni v&#160;zimě za mnou zašel redaktor jednoho hudebního časopisu, který se doslechl, že sepisuju vzpomínky na sedmdesátá a&#160;osmdesátá léta, a&#160;požádal mě, abych napsal pro jeho časopis článek o&#160;životě hudebníků, které jsem znal. Tak jsem se do toho pustil. Zdálo se mi, že by chybělo něco podstatného, kdybych se nezmínil o&#160;postavách z&#160;tehdejší hospodské mytologie, a&#160;vzpomenul jsem také Bílý triangl a&#160;jeho členy s&#160;podivnými proměnlivými jmény. Asi týden poté, co článek vyšel, se v&#160;obchodě objevil zdvořilý pán s&#160;prošedlým plnovousem. Řekl, že si se zájmem přečetl, co jsem napsal, že se dozvěděl adresu Tam-tamu v&#160;redakci časopisu a&#160;přišel za mnou, aby mě upozornil na jednu malou chybu, která se v&#160;článku vyskytla. Zeptal jsem se ho, o&#160;co jde. ‚Zmýlil jste se,‘ řekl, ‚když jste psal, že Bílý triangl byl jen výplodem kolektivní fantazie té doby. Samozřejmě, že většina z&#160;toho, co se o&#160;něm vyprávělo, byly výmysly a&#160;sny, ale taková skupina skutečně existovala.‘ Zeptal jsem se ho, jak to může tak určitě vědět, když se s&#160;tajemnými bílými trianglisty zřejmě nikdy nikdo nesetkal, a&#160;on mi odpověděl: ‚Vím to, protože jsem byl jejím členem.‘ Zeptal jsem se ho užasle na jméno. Uklonil se a&#160;představil se mi jako Vhlm Čj.</p>
			<p class="MLP_text ParaOverride-1">Nejdřív mě napadlo, že si ze mne dělá legraci, ale pak jsem se podíval do jeho vážného, poctivého obličeje a&#160;pochopil jsem, že to, co říká, je pravda. Tak se stal zázrak, starý sen se najednou proměnil ve skutečnost. Návštěvník dodal, že ‚Vhlm Čj‘ je samozřejmě pseudonym, a&#160;omlouval se za to, že mi neprozradí své skutečné jméno. Namítl jsem, že zatajování jmen už dnes nemá žádný smysl, ale Čj se usmál a&#160;řekl: ‚Je to stará hra a&#160;bylo by mi líto ji po létech kazit. Kromě toho mě váže slib, který nebyl zrušen.‘ Tak tady stál a&#160;mluvil se mnou, a&#160;já měl přitom asi stejný pocit, jako kdyby se u&#160;mne v&#160;krámě objevil Batman.“</p>
			<p class="MLP_text ParaOverride-1">„Mohl byste mi říci, kdy to přesně bylo?“</p>
			<p class="MLP_text ParaOverride-1">Prodavač se zamyslel a&#160;pak řekl: „Muselo to být před dvěma lety, někdy začátkem června sedmadevadesátého roku. Vyprávěl jsem Čjovi, jak jsem poslouchal vyprávění o&#160;fantastických symfoniích, eposech a&#160;sousoších, které členové Bílého trianglu vytvořili. ‚Já jsem všechny ty pověsti poslouchal taky,‘ usmál se Čj. Řekl, že ví, kolik se toho o&#160;Bílém trianglu napovídalo; cílem spolku ale podle něho nebylo podporovat legendy a&#160;nikoho z&#160;jeho tří členů na počátku ani nenapadlo, jaké bujení mýtů podnítí, když si dají tajemně znějící pseudonymy a&#160;když se stáhnou do ještě tiššího ústraní, než bylo tehdy zvykem. Nechtěli prý nic jiného než zůstat v&#160;anonymitě&#160;– částečně proto, že to bylo přece jen bezpečnější, ale částečně také proto, že anonymita či podivná pseudonymita proměnlivých, neskutečně znějících a&#160;mizících jmen byla výrazem jejich estetiky, tak jak se zformovala někdy na přelomu sedmdesátých a&#160;osmdesátých let. Čj mi vyprávěl, jak se tehdy při jejich debatách zrodil program jakéhosi minimalismu, který vyžadoval od umění fragmentární tvary, podněcující fantazii posluchače, diváka nebo čtenáře&#160;– a&#160;autorská jména, která byla spíše pahýly slov, jména, která skoro každý slyšel špatně a&#160;která nebylo možné udržet v&#160;paměti víc než několik minut, která se stále měnila a&#160;která spíše než k&#160;určité osobě a&#160;rozeznatelné tváři poukazovala k&#160;nejasným, zmateným gestům v&#160;přítmí, se dobře hodila k&#160;autorům děl, jež sama nepřinášela žádný uzavřený celek, ale jen nikdy se nezavršující zrod.“</p>
			<p class="MLP_text ParaOverride-1">Pořád jsem nechápal, jak to všechno souvisí s&#160;Violou, ale nevadilo mi to, nepožadoval jsem na prodavači, aby mluvil k&#160;věci&#160;– stejně jsem nevěděl, co vlastně „věc“ v&#160;tomhle zamotaném případu je.</p>
			<p class="MLP_text ParaOverride-1">„Čj říkal, že program Bílého trianglu z&#160;té doby by se dal stručně shrnout do dvou požadavků: říkat toho co nejméně a&#160;neuzavírat celky. Zrodil se jako reakce na užvaněnost oficiálního umění, ale zřejmě také z&#160;nápadu využít určité míry utajení a&#160;skrytosti, které doba vyžadovala, jako estetického činitele. Trianglisté tomu tenkrát také říkali <span class="MLP_znak_kurziva_11b">homeopatické umění </span>a<span class="MLP_znak_kurziva_11b">&#160;</span>tvrdili, že dílo je nejúčinnější, když se podává v&#160;extrémně malých dávkách. Iui Nm sepsal jakýsi manifest, v&#160;němž se snažil vyjádřit hlavní myšlenky tehdejšího trianglovského minimalismu. Text manifestu se už dávno ztratil, ale Čj se ještě na jeho hlavní zásady pamatoval. Nm v&#160;něm dokonce estetiku Bílého trianglu převedl na exaktní formuli.“</p>
			<p class="MLP_text_-0-12- ParaOverride-1">A&#160;prodavač napsal na bílý okraj jednoho z&#160;papírů vzorec:</p>
			<p class="MLP_text_uprostred_-I- ParaOverride-1">0&#160;&lt; EF&#160;&lt; 0,1C</p>
			<p class="MLP_text_-12-0- ParaOverride-1">„Co to je, proboha?“ zeptal jsem se.</p>
			<p class="MLP_text ParaOverride-1">„To prý mělo znamenat: ‚Předmět nabývá estetické funkce tehdy, když kvantum vztahů zajišťujících v&#160;rámci současné společnosti jeho celistvost je redukováno na míru menší než jedna desetina jejich celkového počtu.‘ Čj mi s&#160;úsměvem řekl, že ani on, ani Ú sice nevěděli, jak Nm přišel zrovna na tohle číslo, ale oba byli připraveni přít se dlouhé hodiny, že je zcela přesné&#160;– kdyby ovšem bylo s&#160;kým; Čj, Nm a&#160;Ú se skoro s&#160;nikým jiným nestýkali a&#160;své debaty vedli jen mezi sebou.“</p>
			<p class="MLP_text ParaOverride-1">V&#160;amplionu se zase ozval chropot, prodavač se znovu odmlčel a&#160;pokračoval, až když hlášení skončilo.</p>
			<p class="MLP_text ParaOverride-1">„Manifest také napadal názory, podle nichž je základem uměleckého díla organická jednota všech jeho částí, a&#160;zejména Aristotelova Poetika byla pro Nma snůškou nejhorších bludů. Nm tvrdil, že dílo má být fragmentární a&#160;nesouvislé, a&#160;své tvrzení zdůvodňoval mysticky laděnou teorií. Podle ní ta osoba, které jsme zvyklí říkat ‚Já‘ a&#160;která instinktivně touží po jednotě, se fragmentárností díla cítí zaskočená a&#160;zmatená; ve svém zmatku začne pobíhat po celé rozloze vědomí a&#160;hledá něco, pomocí čeho by nějakou jednotu mohla nastolit; přitom otvírá desítky dveří, které se nacházejí na chod­bách vědomí, včetně těch, které obvykle zůstávají zavřeny&#160;– a&#160;ve šťastném okamžiku se může stát, že náhodou otevře petlici třinácté komnaty, v&#160;níž se ukrývá tajemství zrodu Já a&#160;zrodu světa, zrodu všech možných Já a&#160;všech možných světů. Většinou sice k&#160;zvednutí téhle petlice nedojde, ale estetická slast je vlastně tušením té možnosti.</p>
			<p class="MLP_text ParaOverride-1">Mne ale spíš než programy a&#160;manifesty zajímalo, jaká díla jednotliví členové Bílého trianglu vytvářeli, a&#160;poprosil jsem Čje, aby mi o&#160;nich něco řekl. Čj se nejdřív rozpovídal o&#160;Vga Úovi. Ten zpočátku dělal sochy, které vypadaly jako úlomky záhadných soustrojí. Později se jeho sochy začaly proměňovat, zlomky dorůstaly, ale namísto aby se uzavřely do tvaru celistvého stroje, přecházely v&#160;podmořské organické tvary; sochy jako by zachytily tvar strojů v&#160;okamžiku, kdy se ozubené kolečko začíná proměňovat v&#160;klobouk medúzy anebo kdy se prolamovaná hřídel mění v&#160;úhoře. Kvůli ploutvím a&#160;chapadlům prý bylo svého času hodně sporů mezi Úem a&#160;Nmem, který v&#160;době, kdy Ú už opouštěl ortodoxní fragmentarismus, stále ještě trval na původních principech Bílého trianglu&#160;– i&#160;když ani on prý nezůstal minimalistickému programu věrný po celý život. Čj mi také řekl, že teoretické spory, které v&#160;pozdní době Bílého trianglu často propukaly, byly možná víc výrazem osobních neshod, ale když jsem se ho zeptal, oč šlo, neodpověděl mi a&#160;zavedl řeč jinam.“</p>
			<p class="MLP_text ParaOverride-1">Když jsem slyšel o&#160;fragmentech strojů, které se proměňují v&#160;mořské živočichy, vzpomněl jsem si hned na včerejší Juliinu kresbu na ubrousku. „Nevytvořil Ú také sochu čerpadla, ze kterého nahoře vyrůstala mořská sasanka?“ zeptal jsem se.</p>
			<p class="MLP_text ParaOverride-1">„Nevím,“ řekl prodavač, „o ničem takovém Čj nemluvil. Ostatně ani období, kdy Ú dělal sochy, ve kterých se spojovaly strojové a&#160;organické tvary, prý netrvalo příliš dlouho. V&#160;další fázi Ú vytvářel sochy pouhým zaměřením pohledu, tedy tak, že se díval na různé věci všedního života&#160;– na požární hydranty, pouliční lampy, různé stroje nebo domácí spotřebiče&#160;– jako na sochařské výtvory vyjadřující určité pocity a&#160;myšlenky, určitý svět a&#160;přisuzoval je imaginárním autorům, o&#160;kterých pak psal rozsáhlé studie. Například jedním z&#160;fiktivních umělců byl depresivní sochař, jehož díly byl zmuchlaný přehoz v&#160;Úově obývacím pokoji, Čjův lustr, parkovací hodiny na chodníku, jakási rozbořená zeď, kterou bylo vidět z&#160;autobusu, a&#160;otvírací odpadkový koš, jiným imaginárním sochařem byl autor polštáře, kompresoru, radiátoru a&#160;plotu z&#160;vlnitého plechu&#160;– to byl patetik, který šel Úovi dost na nervy rozmáchlostí svých gest mířících do kosmu, nicméně se snažil jeho tvorbu bez předsudků pochopit a&#160;ocenit. Takový způsob vytváření soch měl po čase za následek, že se Úovi změnil celý svět v&#160;obrovskou galerii. Cítil se nesmírně unavený; bylo to, jako by celé dny od rána do večera procházel sály gigantického muzea a&#160;nemohl najít východ. Za nějaký čas Ú emigroval ze země; Čj říkal, že v&#160;té době se už nestýkali&#160;– zdálo se mi, že se členové Bílého trianglu nerozešli v&#160;dobrém&#160;–, ale že jedním z&#160;důvodu Úova odjezdu mohla být naděje, že v&#160;jiném prostředí konečně unikne z&#160;gigantického muzea.</p>
			<p class="MLP_text ParaOverride-1">Druhým členem Bílého trianglu byl Iui Nm. Byl to cizinec, který se naučil dobře česky a&#160;žil tu několik let. Ptal jsem se Čje, jaké byl Nm národnosti, ale Čj dělal, že mě neslyší; Nmův původ zřejmě patřil k&#160;věcem, o&#160;kterých Čj z&#160;nějakého důvodu odmítal mluvit. Nm napsal v&#160;období Bílého trianglu čtyři romány. Psal je na stroji a&#160;Ú mu strojopis pokaždé pečlivě ve třech exemplářích svázal do knihařského plátna. Je pravda, že pokud jde o&#160;psaní na stroji, nedaly romány Nmovi příliš práce. Mívaly sice kolem tří set stran, ale většina stránek byla zcela prázdná a&#160;na zbylých stránkách bylo rozeseto pouze několik slov nebo útržků vět, nanejvýš fragment odstavce. Podle Nmovy minimalistické teorie si měl čtenář z&#160;těchto fragmentů vytvořit sám cosi jako příběh. S&#160;tím byly problémy; Nm přísně střežil ortodoxii, kterou sám stanovil, a&#160;zachovat se přesně v&#160;duchu jeho záměrů bylo obtížné.</p>
			<p class="MLP_text ParaOverride-1">Hlavní potíž nespočívala ani tak v&#160;domýšlení vztahů mezi fragmenty; Čj říkal, že vzdálená slova navazovala lehce přes bílé stránky celé trsy souvislostí, prázdná místa mezi slovy a&#160;fragmenty vět zarůstala příběhy takřka bez úsilí čtenáře, jenže Nm právě o&#160;takové příběhy nestál, protože se v&#160;nich podle jeho názoru jen v&#160;jiné podobě vracel celek, který se snažil ze svého díla vypudit.“</p>
			<p class="MLP_text ParaOverride-1">„Tak co vlastně chtěl, když mezi fragmenty textu nemělo být ani prázdno, ani příběh?“</p>
			<p class="MLP_text ParaOverride-1">„Chtěl právě něco mezi tím, prázdno rozpukávající se do děje, příběh, který se dosud zcela nevyklubal z&#160;vejce prázdna. Nm požadoval, aby čtenář-tvůrce nechal rozvinout rodící se děje jen do určitého stupně, příběh měl být uvařený jen naměkko, měl zůstat ve stadiu, kdy měl podobu jen jakéhosi rytmického vlnění a&#160;pulsování, ze kterého se ještě zcela nevynořily věci, těla, prostory, činy a&#160;myšlenky. Nm nesnášel hotové tvary a&#160;prohlašoval, že nepíše fragmentaristická díla proto, aby z&#160;nich někdo znovu dělal celky.</p>
			<p class="MLP_text ParaOverride-1">Nm se svou tvorbou nebyl pořád spokojen, jeho díla mu připadala příliš mnohomluvná; a&#160;tak v&#160;jeho třetím románu, který se jmenoval Znovuzrození a&#160;měl tři sta šedesát stran, už byl text jen na straně 24 (slova ‚zelené sklo‘), na straně 76 (slovo ‚hvězda‘), na straně 173 (slova ‚třásně stínítka‘) a&#160;na straně 248 (slova ‚naslouchal tichému šplouchání‘). A&#160;v&#160;posledním románě Kentaur se na bílých stránkách už objevovala jen osamocená písmena a&#160;neidentifikovatelné fragmenty slov; Čjovi připadalo, že Nm směřuje k&#160;rovnici EF&#160;= 0, k&#160;prázdné stránce, na níž by bylo v&#160;zavinuté podobě přítomno vše. Čj ovšem nevěděl, jak se Nmovo dílo vyvíjelo dál, protože Nm se po rozpadu Bílého trianglu vrátil do své rodné země.“</p>
		</div>
</body>
</html>