<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="10\. kapitola Balík na dně zásuvky">
    <meta name="apple-mobile-web-app-capable" content="yes">
    <title>10. kapitola Balík na dně zásuvky</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Prázdné ulice">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Prázdné ulice">
    <meta property="og:title" content="Prázdné ulice">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Prázdné ulice">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./prazdne_ulice_014.html">
    <link rel="next" href="./prazdne_ulice_016.html">
    <meta name="nb-order" content="11">
    <link rel="self" href="prazdne_ulice_015.html">
    <meta name="nb-identifier" content="ajvaz-prazdne-ulice-d1e2048">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1767" data-nb-chars="10774">
    <nav role="doc-toc">
      <ul class="plain section">
        <li><a href="prazdne_ulice_005.html">První část: Dvojitý trojzubec</a>
          <ul class="plain">
            <li><a href="prazdne_ulice_006.html">1. kapitola Psací stůl</a></li>
            <li><a href="prazdne_ulice_007.html">2. kapitola Na skládce</a></li>
            <li><a href="prazdne_ulice_008.html">3. kapitola Světelný had</a></li>
            <li><a href="prazdne_ulice_009.html">4. kapitola Zjevení ve vile</a></li>
            <li><a href="prazdne_ulice_010.html">5. kapitola Portrét</a></li>
            <li><a href="prazdne_ulice_011.html">6. kapitola Fotografie z&nbsp;New Yorku</a></li>
            <li><a href="prazdne_ulice_012.html">7. kapitola Snící hroch</a></li>
            <li><a href="prazdne_ulice_013.html">8. kapitola Dvory</a></li>
            <li><a href="prazdne_ulice_014.html">9. kapitola Frankensteinova milenka</a></li>
            <li><a href="prazdne_ulice_015.html">10. kapitola Balík na dně zásuvky</a></li>
            <li><a href="prazdne_ulice_016.html">11. kapitola Dominikovy obrazy</a></li>
            <li><a href="prazdne_ulice_017.html">12. kapitola Zvěd</a></li>
            <li><a href="prazdne_ulice_018.html">13. kapitola Vynález zkázy</a></li>
            <li><a href="prazdne_ulice_019.html">14. kapitola Ženy z&nbsp;papíru</a></li>
            <li><a href="prazdne_ulice_020.html">15. kapitola Starosti vedoucího sběrny</a></li>
            <li><a href="prazdne_ulice_021.html">16. kapitola Nereus</a></li>
            <li><a href="prazdne_ulice_022.html">17. kapitola Modrý papoušek</a></li>
            <li><a href="prazdne_ulice_023.html">18. kapitola Mořská sasanka</a></li>
            <li><a href="prazdne_ulice_024.html">19. kapitola Tam-tam</a></li>
            <li><a href="prazdne_ulice_025.html">20. kapitola Bílý triangl</a></li>
            <li><a href="prazdne_ulice_026.html">21. kapitola Oranžová kniha</a></li>
            <li><a href="prazdne_ulice_027.html">22. kapitola Setkání</a></li>
            <li><a href="prazdne_ulice_028.html">23. kapitola Dvě skladby</a></li>
            <li><a href="prazdne_ulice_029.html">24. kapitola Ve vrátnici</a></li>
            <li><a href="prazdne_ulice_030.html">25. kapitola Zánik athénské Akademie</a></li>
            <li><a href="prazdne_ulice_031.html">26. kapitola Dionysios v&nbsp;Persii</a></li>
            <li><a href="prazdne_ulice_032.html">27. kapitola Divokým Afghánistánem</a></li>
            <li><a href="prazdne_ulice_033.html">28. kapitola Objevy v&nbsp;chrámu</a></li>
            <li><a href="prazdne_ulice_034.html">29. kapitola Zrození kosmu z&nbsp;Horečky</a></li>
            <li><a href="prazdne_ulice_035.html">30. kapitola Návrat do Londýna</a></li>
            <li><a href="prazdne_ulice_036.html">31. kapitola Kamery nad branou</a></li>
            <li><a href="prazdne_ulice_037.html">32. kapitola Na konečné tramvaje</a></li>
            <li><a href="prazdne_ulice_038.html">33. kapitola Ztracený poklad kapitána Bustrofedona</a></li>
            <li><a href="prazdne_ulice_039.html">34. kapitola Zrození multimilionáře</a></li>
            <li><a href="prazdne_ulice_040.html">35. kapitola Cesta do Garmisch-Partenkirchenu</a></li>
            <li><a href="prazdne_ulice_041.html">36. kapitola Rusovláska a&nbsp;drak</a></li>
            <li><a href="prazdne_ulice_042.html">37. kapitola Cesta na slavnost</a></li>
            <li><a href="prazdne_ulice_043.html">38. kapitola Světla a&nbsp;hlasy</a></li>
            <li><a href="prazdne_ulice_044.html">39. kapitola Exulanti</a></li>
            <li><a href="prazdne_ulice_045.html">40. kapitola Medúza v&nbsp;ložnici</a></li>
            <li><a href="prazdne_ulice_046.html">41. kapitola Život guerilly</a></li>
            <li><a href="prazdne_ulice_047.html">42. kapitola Čisté světlo</a></li>
            <li><a href="prazdne_ulice_048.html">43. kapitola Po představení</a></li>
            <li><a href="prazdne_ulice_049.html">44. kapitola Hádka v&nbsp;altánu</a></li>
            <li><a href="prazdne_ulice_050.html">45. kapitola Bílý pokoj</a></li>
            <li><a href="prazdne_ulice_051.html">46. kapitola Rozprava o&nbsp;světlech</a></li>
            <li><a href="prazdne_ulice_052.html">47. kapitola Kniha nalezená v&nbsp;Amalfi</a></li>
            <li><a href="prazdne_ulice_053.html">48. kapitola Santa Rosalia</a></li>
            <li><a href="prazdne_ulice_054.html">49. kapitola Výstřely na promenádě</a></li>
            <li><a href="prazdne_ulice_055.html">50. kapitola Proměna města</a></li>
            <li><a href="prazdne_ulice_056.html">51. kapitola Beatriz</a></li>
            <li><a href="prazdne_ulice_057.html">52. kapitola Opálový anděl</a></li>
            <li><a href="prazdne_ulice_058.html">53. kapitola Rozhovor u&nbsp;bazénu</a></li>
            <li><a href="prazdne_ulice_059.html">54. kapitola V&nbsp;ústavu</a></li>
            <li><a href="prazdne_ulice_060.html">55. kapitola Zátoka na Folegandru</a></li>
            <li><a href="prazdne_ulice_061.html">56. kapitola Požár v&nbsp;sokolovně</a></li>
            <li><a href="prazdne_ulice_062.html">57. kapitola Kavárna na nároží</a></li>
          </ul>
        </li>
        <li><a href="prazdne_ulice_063.html">Druhá část: Pokoj u trati</a>
          <ul class="plain">
            <li><a href="prazdne_ulice_064.html">1. kapitola Lesk klavíru</a></li>
            <li><a href="prazdne_ulice_065.html">2. kapitola Starý slib</a></li>
            <li><a href="prazdne_ulice_066.html">3. kapitola Bistro v&nbsp;Brooklynu</a></li>
            <li><a href="prazdne_ulice_067.html">4. kapitola Labyrinthos</a></li>
            <li><a href="prazdne_ulice_068.html">5. kapitola Čtyři přátelé</a></li>
            <li><a href="prazdne_ulice_069.html">6. kapitola Mizící kniha</a></li>
            <li><a href="prazdne_ulice_070.html">7. kapitola Venuše a&nbsp;Tannhäuser</a></li>
            <li><a href="prazdne_ulice_071.html">8. kapitola Kovové postavy</a></li>
            <li><a href="prazdne_ulice_072.html">9. kapitola Alexandrovo bloudění</a></li>
            <li><a href="prazdne_ulice_073.html">10. kapitola Zánik Oranžové knihy</a></li>
            <li><a href="prazdne_ulice_074.html">11. kapitola Rozchod</a></li>
            <li><a href="prazdne_ulice_075.html">12. kapitola Setkání na Naxu</a></li>
            <li><a href="prazdne_ulice_076.html">13. kapitola Deník Pascala Brisona</a></li>
            <li><a href="prazdne_ulice_077.html">14. kapitola Palác paměti</a></li>
            <li><a href="prazdne_ulice_078.html">15. kapitola Tanec larev</a></li>
            <li><a href="prazdne_ulice_079.html">16. kapitola Tannhäuserův návrat</a></li>
            <li><a href="prazdne_ulice_080.html">17. kapitola Julie</a></li>
            <li><a href="prazdne_ulice_081.html">18. kapitola Útěk</a></li>
            <li><a href="prazdne_ulice_082.html">19. kapitola Zjevení u&nbsp;garáží</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./prazdne_ulice_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="33"><span class="idea" data-nb-ref-number="1" id="idea1" data-nb-words="6" data-nb-chars="33">10. kapitola Balík na&nbsp;dně zásuvky</span></h1>
        <section>
          <p class="chunk" data-nb-ref-number="2" data-nb-words="129" data-nb-chars="794"><span class="idea" data-nb-ref-number="2" id="idea2" data-nb-words="129" data-nb-chars="794">„Můj soused pracoval jako dělník ve&nbsp;firmě, která v&nbsp;městečku sídlí už&nbsp;sto sedmdesát let a&nbsp;která vyrábí různé drogistické a&nbsp;kosmetické zboží. Byl to&nbsp;malý rodinný podnik, jehož vedení přecházelo po&nbsp;několik generací z&nbsp;otce na&nbsp;syna nebo zetě. Firma si&nbsp;kupodivu vedla v&nbsp;konkurenci všech nadnárodních korporací docela dobře, i&nbsp;když její jméno nezářilo na&nbsp;billboardech a&nbsp;nešeptaly je&nbsp;svůdné rty modelek v&nbsp;televizních reklamách. Velké podniky se&nbsp;stovkami zaměstnanců a&nbsp;s&nbsp;výzkumnými týmy nabízely lepší a&nbsp;lacinější zboží, ale lidé v&nbsp;městečku a&nbsp;v&nbsp;okolí se&nbsp;všichni znali s&nbsp;rodinou majitele, byli zvyklí používat mýdla, kolínské vody a&nbsp;postřiky proti mšicím z&nbsp;místní továrny už&nbsp;od&nbsp;dětství a&nbsp;koupit si&nbsp;nějakou mezinárodní značku by&nbsp;jim připadalo jako výstřednost&nbsp;– a&nbsp;málokoho asi něco takového vůbec napadlo.</span></p>
          <p class="chunk" data-nb-ref-number="3" data-nb-words="84" data-nb-chars="528"><span class="idea" data-nb-ref-number="3" id="idea3" data-nb-words="84" data-nb-chars="528">Staří lidé, kteří prožili celý život v&nbsp;městečku a&nbsp;pamatují si&nbsp;ještě na&nbsp;dědečka a&nbsp;pradědečka dnešního majitele továrny, říkají, že&nbsp;se&nbsp;všichni majitelé podivuhodně vzhledem i&nbsp;povahou podobali jeden druhému. Ta&nbsp;podobnost byla tak veliká, že&nbsp;se&nbsp;jim ve&nbsp;vzpomínkách všichni továrníci pletli; častou scénkou v&nbsp;hospodě byla hádka staříků o&nbsp;to, kterému z&nbsp;majitelů se&nbsp;stala nějaká příhoda, na&nbsp;niž si&nbsp;některý z&nbsp;nich zrovna vzpomněl, například jestli ukradli velkou nádobu s&nbsp;lihem Jacquesovi za&nbsp;druhé světové války nebo Charlesovi za&nbsp;první.</span></p>
          <p class="chunk" data-nb-ref-number="4" data-nb-words="135" data-nb-chars="801"><span class="idea" data-nb-ref-number="4" id="idea4" data-nb-words="135" data-nb-chars="801">Jedinou výjimkou v&nbsp;řadě splývajících tváří a&nbsp;postav byl předchozí majitel firmy, strýc toho dnešního. Chodil sice do&nbsp;hospody a&nbsp;do kostela stejně jako jeho otec a&nbsp;dědeček, ale sousedům připadalo, že&nbsp;je&nbsp;to&nbsp;jen hra, kterou se&nbsp;ostatní obyvatele snaží oklamat, byli si&nbsp;jisti, že&nbsp;před nimi něco skrývá. Co&nbsp;by&nbsp;to&nbsp;mohlo být, nikdo netušil. Podnik sice vedl dobře a&nbsp;své práci zřejmě rozuměl, ale bylo vidět, že&nbsp;provoz továrny ho&nbsp;nezajímá o&nbsp;moc víc než život ve&nbsp;městě. To&nbsp;pro firmu ovšem neznamenalo žádné neštěstí&nbsp;– výroba, která se&nbsp;desítky let nezměnila, běžela vlastně sama od&nbsp;sebe a&nbsp;nebylo zapotřebí se&nbsp;jí&nbsp;nějak zvlášť věnovat; to, že&nbsp;se&nbsp;majitel o&nbsp;provoz moc nestaral, bylo dokonce lepší, než kdyby ohrožoval zaběhnutou výrobu přílišnou horlivostí a&nbsp;neuváženými inovacemi, o&nbsp;které nikdo ze&nbsp;zákazníků nestál.</span></p>
          <p class="chunk" data-nb-ref-number="5" data-nb-words="147" data-nb-chars="888"><span class="idea" data-nb-ref-number="5" id="idea5" data-nb-words="147" data-nb-chars="888">Vlastně ani v&nbsp;tom se&nbsp;jeho chování po&nbsp;vnější stránce moc nelišilo od&nbsp;chování předchozích majitelů; každého z&nbsp;nich bylo možné daleko spíš zastihnout na&nbsp;korze nebo v&nbsp;kavárně na&nbsp;náměstí než v&nbsp;kanceláři a&nbsp;v&nbsp;dílnách; a&nbsp;přece teď lidé v&nbsp;městečku cítili, že&nbsp;co&nbsp;u&nbsp;předchozích šéfů bylo projevem láskyplné a&nbsp;pyšné důvěry ve&nbsp;spolehlivý chod továrny, a&nbsp;co je&nbsp;proto vlastně s&nbsp;podnikem spojovalo, bylo u&nbsp;nového majitele výrazem chladné lhostejnosti. Vedl podnik deset let, a&nbsp;když v&nbsp;jednadevadesátém roce syn jeho sestry dokončil studia, předal mu&nbsp;továrnu, odstěhoval se&nbsp;z&nbsp;městečka a&nbsp;z&nbsp;Francie a&nbsp;usídlil se&nbsp;na&nbsp;nějakém řeckém ostrově. Po&nbsp;třech letech přišla zpráva, že&nbsp;zemřel. Před smrtí ještě spáchal poslední výstřednost: přál si, aby ho&nbsp;pochovali na&nbsp;ostrovním hřbitově&nbsp;– tak je&nbsp;jeho jméno jediné, které chybí v&nbsp;dlouhém sloupci pozlacených jmen majitelů továrny na&nbsp;mramorovém obelisku v&nbsp;rodinné hrobce.</span></p>
          <p class="chunk" data-nb-ref-number="6" data-nb-words="162" data-nb-chars="962"><span class="idea" data-nb-ref-number="6" id="idea6" data-nb-words="162" data-nb-chars="962">Mladý šéf za&nbsp;jeho života udržoval pokoj v&nbsp;tom stavu, v&nbsp;jakém jej strýc opustil; snad proto, že&nbsp;nevěřil, že&nbsp;by&nbsp;strýc navždy vyměnil poklid rodného městečka s&nbsp;desítkami známých tváří na&nbsp;ulicích za&nbsp;cizí ostrov, kde je&nbsp;zřejmě v&nbsp;létě nesnesitelné vedro a&nbsp;celou zimu prší. A&nbsp;tak služebná měla příkaz každou sobotu otírat v&nbsp;pokoji bývalého majitele nábytek, oprašovat knihovnu a&nbsp;luxovat koberec. Synovec dal pokoj vyklidit, až&nbsp;když strýc zemřel. Nejdřív se&nbsp;šel podívat do&nbsp;pokoje sám. Nebyl tu&nbsp;ovšem poprvé, občas sem nahlížel. Ale několikrát vykládal v&nbsp;hospodě&nbsp;– pozdě večer, když už&nbsp;měl v&nbsp;sobě jednu nebo dvě láhve vína&nbsp;–, že&nbsp;pokaždé když stál ve&nbsp;strýcově prázdném pokoji, cítil stísněnost a&nbsp;strach, bál se&nbsp;otočit klíčem v&nbsp;jediných dvířkách, povytáhnout jedinou zásuvku. Věřil stejně jako všichni v&nbsp;městečku, že&nbsp;jeho strýc skrývá nějaké tajemství, a&nbsp;bál se, že&nbsp;některá dutina pokoje by&nbsp;mu&nbsp;mohla prozradit o&nbsp;strýci něco strašného, třeba že&nbsp;někoho zavraždil v&nbsp;cizí zemi.</span></p>
          <p class="chunk" data-nb-ref-number="7" data-nb-words="129" data-nb-chars="803"><span class="idea" data-nb-ref-number="7" id="idea7" data-nb-words="129" data-nb-chars="803">Necítil se&nbsp;dobře ani ve&nbsp;chvíli, kdy bylo třeba po&nbsp;strýcově smrti prohlédnout pokoj. I&nbsp;o&nbsp;své návštěvě v&nbsp;pokoji zemřelého párkrát vyprávěl v&nbsp;hospodě. Nejdřív vytáhl pár knih z&nbsp;knihovny a&nbsp;prolistoval je; byly to&nbsp;básně a&nbsp;romány, většinou v&nbsp;řečech, které neznal, někdy tištěné písmem, které vůbec nedokázal přečíst; antikvář, který celou strýcovu knihovnu koupil, mu&nbsp;řekl, že&nbsp;jsou v&nbsp;ruštině a&nbsp;řečtině. Pak nahlédl do&nbsp;sekretáře a&nbsp;pootevřel skříň; v&nbsp;sekretáři našel asi dvacet poloprázdných láhví s&nbsp;různým alkoholem a&nbsp;ve skříni visely na&nbsp;ramínkách strýcovy obleky; zdálo se, že&nbsp;pokoj žádné tajemství neskrývá. Novému šéfovi se&nbsp;ulevilo, a&nbsp;zároveň tím byl trochu zklamaný. Osmělil se&nbsp;a&nbsp;vytáhl tři široké zásuvky ve&nbsp;spodní části skříně. Ve&nbsp;dvou leželo složené prádlo, ale nejspodnější zásuvka byla nacpaná papíry.</span></p>
          <p class="chunk" data-nb-ref-number="8" data-nb-words="159" data-nb-chars="962"><span class="idea" data-nb-ref-number="8" id="idea8" data-nb-words="159" data-nb-chars="962">Posadil se&nbsp;na&nbsp;zem a&nbsp;začal se&nbsp;jimi probírat, bral papíry po&nbsp;hrstech, letmo je&nbsp;prohlížel a&nbsp;pak je&nbsp;pokládal vedle sebe na&nbsp;koberec. Byly to&nbsp;písemnosti z&nbsp;dob strýcových studií; našel mezi nimi zápisy z&nbsp;přednášek, výpisky z&nbsp;četby různých vědeckých knih a&nbsp;také velké množství milostných dopisů, které strýc v&nbsp;té době dostal od&nbsp;různých žen. Synovce to&nbsp;dost udivilo, protože všichni v&nbsp;městečku znali bývalého šéfa podniku jako samotáře a&nbsp;nikdo ho&nbsp;nikdy s&nbsp;žádnou ženou neviděl&nbsp;– ale na&nbsp;skutečné tajemství to&nbsp;bylo přece jen málo. Úplně vespod ležel balík převázaný provázkem. Když jej synovec otevřel, viděl, že&nbsp;to&nbsp;jsou nějaké chemické receptury. Začetl se&nbsp;do&nbsp;nich a&nbsp;zjistil, že&nbsp;se&nbsp;týkají výroby laků, které měly mít nezvyklou vlastnost: podle záznamů byly za&nbsp;normálních okolností zcela průhledné, ale za&nbsp;určitých podmínek se&nbsp;zbarvovaly různými barevnými odstíny. Byl to&nbsp;zřejmě jeden ze&nbsp;strýcových vynálezů, o&nbsp;kterých mladý šéf slyšel před léty mluvit svou matku a&nbsp;dědečka.</span></p>
          <p class="chunk" data-nb-ref-number="9" data-nb-words="185" data-nb-chars="1200"><span class="idea" data-nb-ref-number="9" id="idea9" data-nb-words="185" data-nb-chars="1200">Na&nbsp;každou sadu laků působily jiné látky. V&nbsp;dokumentaci se&nbsp;látky, které dokázaly neviditelné laky zbarvit, nazývaly aktivanty a&nbsp;dělily se&nbsp;na&nbsp;dvě skupiny: na&nbsp;tvrdé a&nbsp;měkké. Tvrdé aktivanty byly různé roztoky; průhledné laky se&nbsp;proměnily v&nbsp;příslušné barvy, když na&nbsp;ně&nbsp;působila pára vznikající při varu těchto roztoků. Měkké aktivanty byly různé látky rozptýlené v&nbsp;ovzduší; jejich působení na&nbsp;laky se&nbsp;sice dalo do&nbsp;jisté míry předvídat, ale vždy záviselo na&nbsp;náhodě. Receptury ze&nbsp;zásuvky obsahovaly přesné chemické složení jednotlivých skupin laků a&nbsp;tvrdých aktivantů, které na&nbsp;ně&nbsp;působily; o&nbsp;měkkých aktivantech tu&nbsp;byly jen povšechné poznámky: tak se&nbsp;například nový majitel dočetl, že&nbsp;jedna sada průhledných laků se&nbsp;často proměňovala v&nbsp;barvy za&nbsp;teplého jarního deště, jiná spíše za&nbsp;suchého počasí. Působení měkkých aktivantů nebylo možné dopředu určit z&nbsp;toho důvodu, že&nbsp;proměna průhledného laku v&nbsp;barvu závisela na&nbsp;velkém množství různých činitelů. Barvy se&nbsp;objevovaly a&nbsp;mizely v&nbsp;závislosti na&nbsp;nepatrných změnách atmosféry; záleželo na&nbsp;teplotě a&nbsp;vlhkosti vzduchu, na&nbsp;přítomnosti různých plynů a&nbsp;par v&nbsp;ovzduší. Přitom zjevení nebo naopak zmizení barvy mohl vyvolat nepatrný posun v&nbsp;poměrech všech činitelů.</span></p>
          <p class="chunk" data-nb-ref-number="10" data-nb-words="110" data-nb-chars="681"><span class="idea" data-nb-ref-number="10" id="idea10" data-nb-words="110" data-nb-chars="681">Žádný z&nbsp;majitelů sice za&nbsp;mnoho desetiletí nic na&nbsp;výrobě neměnil, ale snad každý z&nbsp;nich prošel po&nbsp;převzetí firmy obdobím, kdy snil o&nbsp;nových výrobcích a&nbsp;technologiích a&nbsp;o&nbsp;slávě podniku rozšiřující se&nbsp;daleko za&nbsp;hranice městečka. Období takových podnikatelských snů většinou netrvala déle než dva nebo tři roky. V&nbsp;té době se&nbsp;pravidelně v&nbsp;drogeriích v&nbsp;městečku a&nbsp;okolí začaly objevovat nové nebo alespoň důkladně vylepšené výrobky&nbsp;– a&nbsp;zákazníci rozmrzele a&nbsp;s&nbsp;nedůvěrou čichali k&nbsp;neznámé vůni mýdla nebo kolínské; byli však shovívaví a&nbsp;trpěliví; věděli, že&nbsp;se&nbsp;zakrátko všechno zase vrátí do&nbsp;starých kolejí&nbsp;– a&nbsp;koneckonců opakující se&nbsp;výtrysky novátorského nadšení patřily také k&nbsp;tradici.</span></p>
          <p class="chunk" data-nb-ref-number="11" data-nb-words="219" data-nb-chars="1282"><span class="idea" data-nb-ref-number="11" id="idea11" data-nb-words="219" data-nb-chars="1282">Takové období prožíval po&nbsp;svém nástupu do&nbsp;továrny i&nbsp;nynější majitel, i&nbsp;když se&nbsp;u&nbsp;něho dosud omezovalo jen na&nbsp;neurčité představy; ale snad právě proto trvalo o&nbsp;něco déle, než tomu bylo u&nbsp;předchozích šéfů, a&nbsp;v&nbsp;době, kdy strýc zemřel, ještě pořád neskončilo. A&nbsp;tak se&nbsp;na&nbsp;koberci, na&nbsp;kterém ležely chemické receptury mezi vášnivými dopisy dávných strýcových milenek, zasnil. Všiml si&nbsp;sice, že&nbsp;receptury, které se&nbsp;nacházely v&nbsp;balíku, neodpovídají úvodnímu seznamu&nbsp;– zachovala se&nbsp;jen asi třetina původního počtu&nbsp;–, ale novému šéfovi připadalo, že&nbsp;by&nbsp;se&nbsp;i&nbsp;s&nbsp;tímto zbytkem daly dělat fantastické věci. V&nbsp;duchu viděl, jak zavádí novou výrobu a&nbsp;jak na&nbsp;poli za&nbsp;továrními dílnami vyrůstají obrovské výrobní haly. Pak si&nbsp;uvědomil, že&nbsp;dost dobře neví, na&nbsp;co&nbsp;by&nbsp;se&nbsp;strýcovy laky vlastně daly použít. Trochu ho&nbsp;to&nbsp;zneklidnilo, ale nechtěl se&nbsp;tím nechat rušit v&nbsp;povznesené náladě, říkal si, že&nbsp;na&nbsp;něco určitě přijde. A&nbsp;po chvíli přece jen jakýsi nápad dostal; řekl si, že&nbsp;by&nbsp;se&nbsp;laky mohly uplatnit třeba v&nbsp;reklamě: představil si&nbsp;barevnou fotografii krajiny v&nbsp;nějakém časopise, na&nbsp;které se&nbsp;po&nbsp;čase náhle objeví nový typ automobilu a&nbsp;k&nbsp;tomu nějaký reklamní slogan. Ještě ten den večer o&nbsp;tom nadšeně vykládal v&nbsp;hospodě; sousedé u&nbsp;stolu mlčky přikyvovali a&nbsp;přemýšleli, jak dlouho mu&nbsp;jeho nadšení vydrží.</span></p>
          <p class="chunk" data-nb-ref-number="12" data-nb-words="101" data-nb-chars="600"><span class="idea" data-nb-ref-number="12" id="idea12" data-nb-words="101" data-nb-chars="600">A&nbsp;mladý majitel hned dal podle receptur vyrobit zkušební sérii laků a&nbsp;tvrdých aktivantů. Ukázalo se, že&nbsp;všechno skutečně funguje tak, jak to&nbsp;bylo popsáno ve&nbsp;strýcových papírech. Jenže v&nbsp;té době už&nbsp;se&nbsp;blížil konec jeho období snů, a&nbsp;tak když majiteli továrny přinesli celou sérii vzorků, prohlásil, že&nbsp;teď má&nbsp;na&nbsp;práci něco jiného, a&nbsp;přikázal, aby lahvičky s&nbsp;laky a&nbsp;tvrdými aktivanty zatím uložili do&nbsp;skladiště; bude se&nbsp;jim věnovat, hned jak bude mít trochu času. Dělníci uložili vzorky v&nbsp;nejvzdálenějším koutě skladu a&nbsp;oddechli si; věděli, že&nbsp;už&nbsp;se&nbsp;lahviček s&nbsp;barvami a&nbsp;aktivanty nikdy nikdo nedotkne.</span></p>
          <p class="chunk" data-nb-ref-number="13" data-nb-words="119" data-nb-chars="771"><span class="idea" data-nb-ref-number="13" id="idea13" data-nb-words="119" data-nb-chars="771">A&nbsp;tak jediným dílem, na&nbsp;kterém došel uplatnění vynález minulého majitele továrny, zůstal obraz, který během výroby zkušební série laků vytvořil jeden z&nbsp;dělníků, místní sváteční malíř. Nejdřív namaloval obyčejnými olejovými barvami šíleného vědce a&nbsp;jeho laboratoř a&nbsp;potom na&nbsp;obraz přimaloval mizícími laky umělou ženu. Věnoval obraz hostinskému, který byl jeho bratrancem, a&nbsp;ten pověsil obraz na&nbsp;zeď svého podniku. Ukázalo se, že&nbsp;měkkými aktivanty pro laky, které malíř použil, jsou látky, které se&nbsp;hromadí v&nbsp;ovzduší hospody, a&nbsp;že se&nbsp;postava ženy často objevuje kolem jedenácté hodiny večer. Za&nbsp;nějaký čas se&nbsp;v&nbsp;hospodě zrodila nová zábava: hosté se&nbsp;sázeli, jestli se&nbsp;Frankensteinova milá objeví, nebo neobjeví do&nbsp;jedenácti hodin; sázky bylo nutné uzavřít do&nbsp;desáté hodiny.</span></p>
          <p class="chunk" data-nb-ref-number="14" data-nb-words="82" data-nb-chars="469"><span class="idea" data-nb-ref-number="14" id="idea14" data-nb-words="82" data-nb-chars="469">Díval jsem se&nbsp;během vyprávění svého souseda na&nbsp;Frankensteina a&nbsp;jeho umělou milenku a&nbsp;najednou mě&nbsp;napadlo, že&nbsp;proměna obrazu by&nbsp;mohla přinést řešení trýznivého problému, před kterým jsem utekl z&nbsp;domova. Řekl jsem sousedovi u&nbsp;stolu, že&nbsp;jsem také malíř a&nbsp;že bych rád použil proměnlivé barvy při své práci. Soused měl radost, že&nbsp;vynález někomu prospěje a&nbsp;že přitom nebude třeba nic měnit na&nbsp;provozu továrny. Řekl mi, že&nbsp;můžu přespat u&nbsp;něho a&nbsp;hned ráno mě&nbsp;vezme do&nbsp;podniku.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./prazdne_ulice_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>